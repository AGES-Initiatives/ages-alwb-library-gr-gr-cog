A_Resource_Whose_Name = sy.m04.d14_gr_GR_cog

syMA.commemoration01.text = "Τῇ ΙΔʹ τοῦ αὐτοῦ μηνός, μνήμη τῶν Ἁγίων Ἀποστόλων ἐκ τῶν ἑβδομήκοντα, Ἀριστάρχου, Πούδη καὶ Τροφίμου."
syMA.commemoration01.couplet1.title = "Στίχοι εἰς τὸν Ἀρίσταρχον"
syMA.commemoration01.couplet1.verse1 = "Τιμῶ τὸν Ἀρίσταρχον ὡς ἀριστέα,"
syMA.commemoration01.couplet1.verse2 = "Καλῶς ἀριστεύσαντα μέχρι καὶ ξίφους."
syMA.commemoration01.couplet2.title = "Εἰς τὸν Πούδην"
syMA.commemoration01.couplet2.verse1 = "Ποῦ δὴ μετέστης, ὡς ἀπετμήθης, Πούδη;"
syMA.commemoration01.couplet2.verse2 = "Ποῦ δὴ μετέστην, ἢ πρὸς ἄφθαρτον κλέος;"
syMA.commemoration01.couplet3.title = "Εἰς τὸ Τρόφιμον"
syMA.commemoration01.couplet3.verse1 = "Τρυφὴν Τρόφιμος οὐρανοῦ ποθῶν ἄκρως,"
syMA.commemoration01.couplet3.verse2 = "Τροφὴ προσῆκται τῷ τεθηγμένῳ ξίφει*."
syMA.note1 = "Καὶ εἰς τὰ προτετυπωμένα Μηναῖα καὶ εἰς τὸν Συναξαριστήν, τὸ δίστιχον τοῦτο ἀναγινώσκεται οὕτω·"
syMA.note2 = "Τρόφιμος τρυφὴν ποθῶν τὴν οὐρανίαν,"
syMA.note3 = "Τροφὴ ξίφους γέγονε τοῦ τεθηγμένου."
syMA.note4 = "Ἀλλὰ πᾶς τις βλέπει, ὅτι ὁ μὲν πρῶτος στίχος ἔχει ἄμετρον τοὺς βʹ, γʹ καὶ δʹ πόδας, ὁ δὲ δεύτερος τὸν γʹ."
syMA.commemoration01.single1 = "Τῇ δεκάτῃ δὲ μαθηταὶ ἀπῆραν καί γε τετάρτῃ."
syMA.commemoration01.narration.p01 = "Οὗτοι ἐκ τῶν Ἑβδομήκοντα Ἀποστόλων ὑπάρχοντες, ἠκολούθησαν τῷ μεγάλῳ Ἀποστόλῳ Παύλῳ, κηρύττοντες καὶ συγκακοπαθοῦντες τῷ διδασκάλῳ, ἐν πᾶσι τοῖς διωγμοῖς αὐτοῦ. Μετὰ δὲ τὸν ἐκείνου θάνατον, καὶ αὐτοὶ τὰς κεφαλὰς ὑπὸ Νέρωνος ἐτμήθησαν. Ταῦτα δὲ ὁ τρισμακάριος καὶ πανόλβιος Δωρόθεος, ἐν Ῥώμῃ γεγονώς, διὰ ρωμαϊκῆς διαλέκτου ἐν ὑπομνήμασι καταλέλοιπεν. Οὐ μόνον δὲ περὶ τούτων, ἀλλὰ καὶ περὶ τῶν λοιπῶν Ἀποστόλων, καὶ ἄλλων πολλῶν Ἁγίων, ἔτι δὲ καὶ περὶ τῶν ἱερῶν Προφητῶν ἱστόρησεν· ἐγένετο γὰρ ὁ Ἅγιος διʼ εὐφυΐαν φιλομαθὴς ἄγαν, καὶ πολυΐστωρ, ὡς ἄλλος οὐδείς."

syMA.commemoration02.text = "Τῇ αὐτῇ ἡμέρᾳ, μνήμη τοῦ Ἁγίου Μάρτυρος Ἀρδαλίωνος τοῦ Μίμου."
syMA.commemoration02.couplet1.title = titles_gr_GR_cog.ti.Verses
syMA.commemoration02.couplet1.verse1 = "Νῦν μῖμος ὄντως Ἀρδαλίων, ἢ πάλαι·"
syMA.commemoration02.couplet1.verse2 = "Μιμούμενος γὰρ Μάρτυρας, τὸ πῦρ στέγει."
syMA.commemoration02.narration.p01 = "Οὗτος ἦν κατὰ τοὺς χρόνους Μαξιμιανοῦ τοῦ βασιλέως, ἐν τοῖς θεάτροις μιμούμενος, καὶ τὰ ἑτέρων ὑποκρινόμενος πάθη καὶ δράματα. Καί ποτε δόξαν αὐτῷ τὴν κατὰ τὸ μαρτύριον ἔνστασιν τῶν Χριστιανῶν ὑποκρίνασθαι, ἀναρτηθείς, ὡς δῆθεν τοῖς θεοῖς μὴ προσάγων θυσίαν, ἐξέσθη. Ὡς οὖν ἐπʼ αὐτῷ κρότος παρὰ τῶν θεατῶν ἦν, ἐπαινούντων αὐτοῦ τὴν ὑπόκρισιν ἅμα καὶ καρτερίαν, ἀνακράξας μέγα, καὶ σιγὴν ἐπιτάξας τῷ δήμῳ, Χριστιανὸν ἀληθείᾳ ἑαυτὸν ἀνεκήρυξεν. Ὅθεν τοῦ Ἄρχοντος πολλὰ παραινέσαντος αὐτῷ μεταθέσθαι τὴν γνώμην, καὶ τοῦτο ποιῆσαι μὴ βουληθείς, ἀλλʼ ἐπιμένων τῇ εἰς Χριστὸν πίστει, πυρᾶς ἐξαφθείσης, ἐβλήθη ἐν αὐτῇ, καὶ τελειωθεὶς ἐν αὐτῇ, τὸν τοῦ μαρτυρίου στέφανον ἐδέξατο."

syMA.commemoration03.text = "Τῇ αὐτῇ ἡμέρᾳ, μνήμη τῆς Ἁγίας Μάρτυρος Θωμαΐδος."
syMA.commemoration03.couplet1.title = titles_gr_GR_cog.ti.Verses
syMA.commemoration03.couplet1.verse1 = "Αἰῶνος ἦρας τοῦδε τὴν Θωμαΐδα,"
syMA.commemoration03.couplet1.verse2 = "Τὸ τῆς Γραφῆς μέλλοντος αἰῶνος, Πάτερ."
syMA.commemoration03.narration.p01 = "Ἡ ἁγία αὕτη Θωμαΐς ἐγεννήθη ἐν Ἀλεξανδρείᾳ· καὶ ὑπὸ τῶν γεννητόρων αὐτῆς καλῶς ἀνατραφεῖσα καὶ παιδευθεῖσα, συνεζεύχθη ἀνδρί· καὶ ἦν ἐν τῇ τοῦ ἀνδρὸς οἰκίᾳ εὐνοϊκῶς διακειμένη, καὶ τὰ καθʼ ἑαυτὴν σωφρόνως καὶ κοσμίως διάγουσα. Ἐπεὶ δὲ συνδιῆγε σὺν τῷ ὁμοζύγῳ καὶ ὁ κατὰ σάρκα πατὴρ τοῦ νεανίσκου, ὁ καὶ τὴν κόρην νύμφην ἐπαγόμενος, τοῦ υἱοῦ αὐτοῦ μὴ εὑρεθέντος ἐν τῇ οἰκίᾳ, ὁ τῶν ψυχῶν ὀλοθρευτὴς διάβολος, αἰσχροὺς λογισμοὺς ἐνέβαλε τῷ γέροντι κατὰ τῆς νύμφης αὐτοῦ· καὶ ἐβουλεύσατο συμμιγῆναι τῇ κόρῃ, πάντα τρόπον μηχανώμενος εἰς ἐκπλήρωσιν τοῦ οἰκείου σκοποῦ."
syMA.commemoration03.narration.p02 = "Ὡς οὖν ἡ μακαρία Θωμαΐς, πολλὰ νουθετοῦσα, καὶ παρακαλοῦσα τὸν γέροντα, ἤνυεν οὐδέν, πυρωθεὶς οὗτος, μᾶλλον δὲ ὑπὸ τοῦ δαίμονος σκοτισθείς, τὴν σπάθην λαβὼν τοῦ υἱοῦ αὐτοῦ καὶ πλήξας τὴν κόρην καιρίως, ἐδιχοτόμησεν αὐτήν· καὶ ἡ μὲν παρέθετο τὴν ψυχήν, καὶ Μάρτυς ὑπὲρ σωφροσύνης γέγονεν. Ὁ δὲ γέρων παρευθὺς τὰς ὄψεις ἀποβαλών, περιείη τὴν οἰκίαν τυφλός."
syMA.commemoration03.narration.p03 = "Παραγενόμενοι δέ τινες εἰς ἀναζήτησιν τοῦ υἱοῦ αὐτοῦ, εὗρον τὴν κόρην νεκρὰν κειμένην ἐπὶ τῆς γῆς. Ὡς οὖν εἶδον ταῦτα, καὶ τὸν γέροντα ἔνθεν κἀκεῖθεν τυφλὸν περιφερόμενον καὶ πλανώμενον, ἐπυνθάνοντο Τί τὸ ὁρώμενον. Τοῦ δὲ τὴν ἀλήθειαν ἀποκαλύψαντος καὶ αὐτόχειρα τοῦ φόνου ἑαυτὸν ἐλέγχοντος καὶ προσθεμένου καὶ δυσωποῦντος ἀπαχθῆναι παρʼ αὐτῶν πρὸς τὸν ἄρχοντα καὶ τὴν κατʼ αὐτοῦ ἀπόφασιν δέξασθαι, πεισθέντες οὗτοι παρέστησαν αὐτὸν τῷ ἄρχοντι. Τῆς δὲ ἀληθείας διαγνωσθείσης, τῇ προστάξει τούτου ἀπετμήθη ὁ γέρων τὴν κεφαλήν."
syMA.commemoration03.narration.p04 = "Μαθὼν δὲ τοῦτο ὁ Ἀββᾶς Δανιήλ, ὁ τῆς Σκήτεως πρῶτος, ἀνήγαγεν εἰς τὴν Σκήτην τὴν Θωμαΐδα καὶ κατέθετο αὐτὴν ἐν τῷ αὐτοῦ κοιμητηρίῳ, ὡς ὑπὲρ σωφροσύνης διʼ αἵματος ἀθλήσασαν. Καί τις τῶν ἐν τῇ Σκήτει, ἔρωτι πορνείας βληθείς, προσῆλθε τῷ τάφῳ τῆς μακαρίας, καὶ χρίσας ἑαυτὸν ἐλαίῳ ἐκ τῆς φωταγωγοῦ, ἔλαβε καθʼ ὕπνους εὐλογίαν ἀπὸ τῆς κόρης ἐπιφανείσης αὐτῷ· ἔξυπνος δὲ γεγονώς, ἀπηλλάγη τοῦ πάθους. Ἔκτοτε οὖν καὶ μέχρι τῆς σήμερον οἱ ἀδελφοὶ τῆς αὐτῆς Μονῆς, ἐν τοῖς πολέμοις τῆς σαρκός, μεγάλην βοηθὸν τὴν μακαρίαν Θωμαΐδα κέκτηνται."

syMA.commemoration04.text = "Τῇ αὐτῇ ἡμέρᾳ, ἡ ἄθλησις τοῦ Ἁγίου Νεομάρτυρος Δημητρίου τοῦ Πελοποννησίου, τοῦ ἐκ Λιγουδίστης τῆς Τριφυλίας καταγομένου, κατὰ τὸ ἔτος ͵αωγʹ (1803) ἐν Τριπόλει ξίφει τελειωθέντος."
syMA.commemoration04.couplet1.title = titles_gr_GR_cog.ti.Verses
syMA.commemoration04.couplet1.verse1 = "Ἔσπευσε λαβεῖν τοῦ μαρτυρίου γέρας,"
syMA.commemoration04.couplet1.verse2 = "Ὁ Δημήτριος ὡς Δορκὰς ἐν Τριπόλει*."
syMA.note5 = "Τὸν βίον καὶ τὴν ᾀσματικὴν ἀκολουθίαν τοῦ νεομάρτυρος τούτου συνέγραψεν ὁ ἐθνομάρτυς καὶ εὐπαίδευτος Ἐπίσκοπος Ἰωσὴφ ὁ Ἀνδρούσης, Ἱεροδιάκονος ὤν, ὅτε ὁ ἅγιος ἐμαρτύρησε. Μετὰ τὸν μαρτυρικὸν αὐτοῦ θάνατον ἐν κεντρικῇ τῆς πόλεως θέσει, οἱ τότε ἰσχύοντες παρὰ τῷ σατράπῃ Θεόδωρος Ἰω. Δεληγιάννης (πρὸς πατρὸς θεῖος τοῦ Θ.Π. Δεληγιάννη) καὶ Σ. Κουγιᾶς, κατώρθωσαν ἵνα ἐπιτραπῇ αὐτοῖς ἡ ταφὴ τοῦ μαρτυρικοῦ λειψάνου, ἀλλʼ οὐχὶ ἐντὸς τῆς πόλεως. Ὅθεν μετήνεγκον καὶ ἔθαψαν τοῦτο εἰς τὴν μίαν ὥραν πρὸς Α. τῆς Τριπόλεως ἀπέχουσαν μονὴν τῶν Βαρσῶν. Τὴν Τρίπολιν διὰ τοῦ αἵματός του ἡγίασε καὶ ἕτερος νεομάρτυς κατὰ τὸ 1818, ὁ ἐκ Σοπωτοῦ τῶν Καλαβρύτων νέος Παῦλος, πρὸς δόξαν τοῦ ὁποίου ὁ Θεὸς ἐπὶ τρεῖς νύκτας κατέπεμπε φῶς ἐπὶ τοῦ τόπου, ἔνθα ἐγένετο ἡ καρατόμησις. Καὶ τοὺς δύο δὲ τούτους ἡ Τρίπολις μεγαλοπρεπῶς ἑορτάζει ὡς πολιούχους καὶ ναοὺς πρὸς τιμὴν αὐτῶν ἐσχάτως ἀνήγειρεν."
syMA.note6 = "Ἡ Σημείωσις ἐλήφθη ἐκ τοῦ κατὰ τὸ ἔτος 1905 ἀνατυπωθέντος ἐν Ἀθήναις Μηναίου."

syMA.lastline = "Ταῖς τῶν Ἁγίων σου πρεσβείαις, ὁ Θεός, ἐλέησον ἡμᾶς."

cl.syMA.commemoration01.text = "[saint/com 1]"

cl.syMA.commemoration02.text = "[saint/com 2]"

cl.syMA.commemoration03.text = "[saint/com 3]"

cl.syMA.commemoration04.text = "[saint/com 4]"

cl.syMA.commemoration05.text = "[saint/com 5]"

cl.syMA.commemoration06.text = "[saint/com list]"

