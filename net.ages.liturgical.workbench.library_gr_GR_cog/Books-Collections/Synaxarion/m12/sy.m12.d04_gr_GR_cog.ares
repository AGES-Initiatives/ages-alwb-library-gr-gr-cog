A_Resource_Whose_Name = sy.m12.d04_gr_GR_cog

syMA.commemoration01.text = "Τῇ Δʹ τοῦ αὐτοῦ μηνὸς ἄθλησις τῆς ἁγίας Μεγαλομάρτυρος Βαρβάρας."
syMA.commemoration01.couplet1.title = titles_gr_GR_cog.ti.Verses
syMA.commemoration01.couplet1.verse1 = "Ξίφει πατὴρ θύσας σε, Μάρτυς Βαρβάρα,"
syMA.commemoration01.couplet1.verse2 = "Ὑπῆρξεν ἄλλος Ἀβραὰµ Διαβόλου."
syMA.commemoration01.single1 = "Βαρβάρα ἀµφὶ τετάρτῃ χερσὶ τοκῆος ἐτµήθη."
syMA.commemoration01.narration.p01 = "Αὕτη ὑπῆρχεν ἐπὶ Μαξιµιανοῦ τοῦ βασιλέως, τῶν ἀφʼ ἡλίου ἀνατολῶν, θυγάτηρ Διοσκόρου τινὸς Ἕλληνος, ἐν ὑψηλῷ πύργῳ παρὰ τοῦ πατρὸς φυλαττοµένη, διὰ τὴν ἐπανθοῦσαν αὐτῇ σωµατικὴν ὡραιότητα. Παρθένος δὲ οὖσα καὶ τὸν Χριστὸν σεβοµένη, οὐ διέλαθε τὸν πατέρα· Γνοὺς γὰρ τὰ κατʼ αὐτήν, ἐξ ὧν ἐκεῖνος µέν, ἐπὶ τῷ οἰκοδοµουµένῳ λουτρῷ παρʼ αὐτοῦ, δύο θυρίδας εἶπε γενέσθαι, ἡ δὲ προσέταξε τρεῖς· καὶ τὴν αἰτίαν ἐρωτηθεῖσα, Ἐπʼ ὀνόµατι, ἔφη, τοῦ Πατρὸς καὶ τοῦ Υἱοῦ καὶ τοῦ Ἁγίου Πνεύµατος. Ταῦτα οὖν ἀκούσας ἐκεῖνος, εὐθὺς ὥρµησε τῷ ἰδίῳ ξίφει ἀνελεῖν αὐτήν. Ἐκφυγούσης δὲ αὐτῆς καὶ εἰς διαιρεθεῖσαν πέτραν ὑπεισελθούσης, ἐπεὶ καταδιώκων αὐτὴν ὁ πατὴρ εὗρε, τῶν τριχῶν ἁψάµενος αὐτῆς, παρέδωκεν αὐτὴν τῷ τῆς χώρας ἡγεµόνι· οὗ κατʼ ἐνώπιον ὁµολογήσασα τὸν Χριστὸν καὶ τὰ εἴδωλα καθυβρίσασα, τύπτεται δεινῶς, τὰς σάρκας ξέεται, τὰς πλευρὰς κατακαίεται, καὶ σφαίραις κατὰ κεφαλῆς παίεται· εἶτα τὴν πόλιν γυµνὴ περιάγεται καὶ τύπτεται καὶ τὴν διὰ ξίφους δέχεται τελευτήν, αὐτοῦ τοῦ ἰδίου πατρὸς ταῖς οἰκείαις χερσὶν ἀνελόντος· ὃς καὶ λέγεται, µετὰ τὴν ταύτης σφαγήν, ἐκ τοῦ ὄρους κατερχόµενος, κεραυνῷ βληθῆναι καὶ τὴν ψυχὴν ἀποῤῥῆξαι."

syMA.commemoration02.text = "Τῇ αὐτῇ ἡμέρᾳ μνήμην τοῦ ὁσίου Πατρὸς ἡμῶν Ἰωάννου Μοναχοῦ καὶ Πρεσβυτέρου, τοῦ Δαμασκηνοῦ."
syMA.commemoration02.couplet1.title = titles_gr_GR_cog.ti.Verses
syMA.commemoration02.couplet1.verse1 = "Πλήσας µελῶν γῆν ἡδέων Ἰωάννης,"
syMA.commemoration02.couplet1.verse2 = "Κἀν οὐρανοῖς ἄνεισι συνθεῖναι µέλη."
syMA.commemoration02.narration.p01 = "Οὗτος ἦν ἐπὶ τῆς βασιλείας Λέοντος τοῦ Ἰσαύρου καὶ Κωνσταντίνου τοῦ υἱοῦ αὐτοῦ, ἐκ Δαµασκοῦ τῆς πόλεως, ἐκ γένους περιφανοῦς, καὶ τῇ ὀρθοδόξῳ διαπρέποντος πίστει. Τυχὼν δὲ καὶ φιλαρέτου πατρός, ἐπαιδεύθη πᾶσαν τὴν ἑλληνικὴν ἐγκύκλιον παίδευσιν καὶ τὸν βυθὸν τῆς θεοπνεύστου Γραφῆς καλῶς ἐξηρεύνησε. Τὸν µονήρη δὲ βίον µετὰ Κοσµᾶ τοῦ µακαριωτάτου, τοῦ συναναστραφέντος αὐτῷ, γεγονότος δὲ ὕστερον Ἐπισκόπου Μαϊουµᾶ, ὑπῆλθεν. Οὗτοι οὖν ἄµφω, παρʼ ἑνὸς διδασκάλου ἐξεπαιδεύθησαν, Κοσµᾶ κἀκείνου τοὔνοµα, καὶ Ἀσηκρίτης ἐπιλεγοµένου, ἐξωνηθέντος παρὰ τοῦ πατρὸς αὐτοῦ, µετὰ καὶ ἑτέρων αἰχµαλώτων. Εἰς ἄκρον δὲ σοφίας ἐληλακότες, τοιούτου διδασκάλου τυχόντες, εἶτα γενόµενοι Μοναχοί, ἐσχόλαζον ἀµφότεροι τῷ Θεῷ."
syMA.commemoration02.narration.p02 = "Ὁ δὲ Ἰωάννης, τῷ προεστῶτι τῆς Μονῆς τοῦ ἁγίου Σάββα ἰδίως παραδοθείς, τὴν µακαρίαν ὑπακοὴν ὑπʼ αὐτοῦ ἐδιδάσκετο· ᾧ καὶ ἐµφανισθῆναι κατʼ ὄναρ τὴν Ὑπεραγίαν Θεοτόκον λέγεται καὶ εἰπεῖν (ἐν ὅσῳ εἰσέτι ὁ Ἰωάννης συνῆν τῷ διδασκάλῳ), ἢ µᾶλλον ἐντείλασθαι αὐτῷ, ἐπιτρέψαι τῷ αὑτοῦ µαθητῇ Ἰωάννῃ ὕµνους συνθεῖναι, εἰς δόξαν τοῦ ἐξ αὐτῆς τεχθέντος ἀσπόρως, καὶ καύχηµα τῶν ἐκ µέσης καρδίας ὀφειλόντων ταύτην γεραίρειν· ὃ δὴ καὶ πεποίηκε, τὴν ὑπόθεσιν ταύτην λογογραφίᾳ θέµενος."
syMA.commemoration02.narration.p03 = "Ἐπίσης οὖν τὴν ἄσκησιν µετελθόντες, ὁ µὲν µακάριος Κοσµᾶς, πολλὰ συγγράµµατα τῇ Ἐκκλησίᾳ καταλελοιπώς, ἐν εἰρήνῃ ἀνεπαύσατο. Ὁ δὲ ἀοίδιµος Ἰωάννης, καὶ αὐτὸς τὰ ὅµοια καὶ πλεῖστα διαπραξάµενος καὶ τῇ τῶν λόγων αὐτοῦ δυνάµει καὶ τῶν Γραφῶν σοφαῖς ἀποδείξεσι πλεῖστα στηλιτεύσας τὴν δυσσεβῆ τῶν Εἰκονοµάχων αἵρεσιν καὶ πολλὰ συγγράµµατα τῇ Ἐκκλησίᾳ τοῦ Θεοῦ καταλελοιπώς, διʼ ὧν σχεδὸν παντὸς τοῦ ζητουµένου γνῶσις ἐναργὴς εὑρίσκεται, ἐν γήρᾳ πίονι καταλύει τὸν βίον, ζήσας ἔτη ἑκατὸν πρὸς τοῖς τέσσαρσι."

syMA.commemoration03.text = "Τῇ αὐτῇ ἡμέρᾳ μνήμη τοῦ ὁσίου Πατρὸς ἡμῶν Ἰωάννου, Ἐπισκόπου Πολυβότου, τοῦ Θαυματουργοῦ."
syMA.commemoration03.couplet1.title = titles_gr_GR_cog.ti.Verses
syMA.commemoration03.couplet1.verse1 = "Ἐπισκοπὴν γῆς ἐκλιπὼν Ἰωάννης,"
syMA.commemoration03.couplet1.verse2 = "Ἐπισκοποῦντος πάντα τέρπεται θέᾳ."
syMA.commemoration03.narration.p01 = "Οὗτος νέος ὢν ἤδη, τρυφὰς ἐµίσει καὶ ἡδονάς, νηστείᾳ δὲ µᾶλλον καὶ σωφροσύνῃ τὸν ἑαυτοῦ κατεκόσµει βίον. Ὅθεν καὶ Ἐπίσκοπος Πολυβότου χειροτονεῖται, πρότερον τοὺς ἐκκλησιαστικοὺς βαθµοὺς ἐννόµως διελθών. Ἤδη δὲ προστασίαν λαοῦ ἐµπιστευθείς, ἀγῶνας ἀγῶσι προστέθεικε, κόποις τε κόπους. Ἐπεὶ δὲ Λέων ὁ Ἴσαυρος ἀναξίως τῶν σκήπτρων τῆς βασιλείας ἐδράξατο καὶ κατὰ τῶν ἁγίων Εἰκόνων βλασφηµεῖν ἐπεχείρησεν, οὗτος ὁ ἱερὸς ἀνὴρ ἰσχυρῶς ἤλεγξεν αὐτοῦ τὴν ἀσέβειαν, εἶτα πρὸς τὸ ποίµνιον αὐτοῦ τὴν πίστιν ἐξηκριβώσατο. Τοὺς δὲ Ἀγαρηνούς, τοὺς τὸ Ἀµόριον κατοικοῦντας, θεηλάτως πλήξας, τοὺς χριστιανούς, οὓς εἶχον αἰχµαλώτους, ἀποχαρίσασθαι αὐτῷ παρεσκεύασε. Καὶ τὸ σῶµα τὸ ἴδιον εἰσέτι καὶ νῦν ἄφθαρτον διετήρησε· καὶ κατὰ τὴν τῆς Πεντηκοστῆς ἡµέραν ἀνιστῶσιν αὐτὸν καὶ τὴν ἀρχιερατικὴν στολὴν ἐνδύουσι καὶ τῇ θείᾳ Τραπέζῃ προσερείδουσι· καὶ οὕτως ἵσταται ὄρθιος· καὶ ἐν τῷ Συνθρόνῳ ἀναβιβάζουσι, καὶ ὑπὸ δύο στηριζόµενος, διὰ πάσης ἄπτωτος τῆς ἱερᾶς Μυσταγωγίας ἵσταται. Τὰ δʼ ἄλλα, ὅσους δαιµονῶντας θεραπεύει καὶ νόσους ἑτέρας, ἀδύνατόν ἐστιν ἡµῖν γραφῇ παραδοῦναι."

syMA.commemoration04.text = "Τῇ αὐτῇ ἡμέρᾳ ἡ ἁγία Ἰουλιανὴ ξίφει τελειοῦται."
syMA.commemoration04.couplet1.title = titles_gr_GR_cog.ti.Verses
syMA.commemoration04.couplet1.verse1 = "Ἰουλιανὴν ὡς περιστερὰν δέχου,"
syMA.commemoration04.couplet1.verse2 = "Εἰ µὴ τάχει τέµνοιτο τρύζουσαν, Λόγε."

syMA.commemoration05.text = "Τῇ αὐτῇ ἡμέρᾳ οἱ ἅγιοι Χριστόδουλος καὶ Χριστοδούλη ξίφει τελειοῦνται."
syMA.commemoration05.couplet1.title = titles_gr_GR_cog.ti.Verses
syMA.commemoration05.couplet1.verse1 = "Συνωνυµῶν σοι, παρθένε Χριστοδούλη,"
syMA.commemoration05.couplet1.verse2 = "Ὁ Χριστόδουλος καὶ συναθλεῖ σοι ξίφει."

syMA.commemoration06.text = "Ὁ ἅγιος νέος Ἱερομάρτυς Σεραφεὶμ ὁ Φαναρίου Ἐπισκόπος, ὁ μαρτυρήσας ἐν ἔτει ͵αχαʹ (1601), σούβλῃ διαπαρείς, τελειοῦται."
syMA.commemoration06.couplet1.title = titles_gr_GR_cog.ti.Verses
syMA.commemoration06.couplet1.verse1 = "Ὁ γῆς Σεραφεὶµ Θετταλῶν φὺς ὡς κλάδος,"
syMA.commemoration06.couplet1.verse2 = "Θεῷ Λόγῳ πρόσεισι ῥείθροις αἱµάτων."

syMA.lastline = "Ταῖς αὐτῶν ἁγίαις πρεσβείαις, ὁ Θεός, ἐλέησον καὶ σῶσον ἡμᾶς. Ἀμήν."

cl.syMA.commemoration01.text = "[saint/com 1]"

cl.syMA.commemoration02.text = "[saint/com 2]"

cl.syMA.commemoration03.text = "[saint/com 3]"

cl.syMA.commemoration04.text = "[saint/com 4]"

cl.syMA.commemoration05.text = "[saint/com 5]"

cl.syMA.commemoration06.text = "[saint/com list]"
