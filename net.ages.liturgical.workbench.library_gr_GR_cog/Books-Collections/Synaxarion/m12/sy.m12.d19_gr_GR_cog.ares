A_Resource_Whose_Name = sy.m12.d19_gr_GR_cog

syMA.commemoration01.text = "Τῇ ΙΘʹ τοῦ αὐτοῦ μηνὸς μνήμη τοῦ ἁγίου Μάρτυρος Βονιφατίου."
syMA.commemoration01.couplet1.title = titles_gr_GR_cog.Stichoi
syMA.commemoration01.couplet1.verse1 = "Ζητῶν Βονιφάτιος ὀστᾶ Μαρτύρων,"
syMA.commemoration01.couplet1.verse2 = "Ἑαυτὸν εὗρε µάρτυρα, τµηθεὶς ξίφει."
syMA.commemoration01.single1 = "Ἐννεακαιδεκάτῃ Βονιφάτιος αὐχένα τµήθη."
syMA.commemoration01.narration.p01 = "Οὗτος ἦν ἐπὶ τῆς βασιλείας Διοκλητιανοῦ, δοῦλος γυναικός τινος Συγκλητικῆς, ὀνόµατι Ἀγλαΐδος, θυγατρὸς Ἀκακίου ἀνθυπάτου Ῥώµης, σωµατικῶς τῇ κυρίᾳ αὐτοῦ συµφθειρόµενος. Ἦν δὲ καὶ µέθυσος, ἀλλὰ καὶ ἐλεήµων καὶ φιλόξενος καὶ τοῖς δεοµένοις προθύµως ἐπαρκῶν καὶ συµφοραῖς ἀνθρώπων καὶ ἱκεσίαις ἐπικαµπτόµενος· ὁµοίως καὶ ἡ κυρία αὐτοῦ ἐλεήµων καὶ φιλοµάρτυς. Ἐν µιᾷ οὖν τῶν ἡµερῶν εἶπε τῷ Βονιφατίῳ· Ἄπελθε εἰς τὴν Ἀνατολήν, ὅπου µαρτυροῦσιν οἱ Ἅγιοι καὶ κόµισαι λείψανα Ἁγίων, ἵνα ἔχωµεν αὐτὰ εἰς βοήθειαν καὶ ψυχικὴν σωτηρίαν. Ὁ δὲ Βονιφάτιος γελῶν, εἶπε· Ἐὰν φέρω τὸ ἐµὸν λείψανον, δέχῃ τοῦτο; Ἡ δὲ γελάσασα, καὶ µέθυσον αὐτὸν εἰποῦσα, εἶτα νουθετήσασα καὶ εὐξαµένη, ἀπέστειλε µετὰ χρηµάτων αὐτόν."
syMA.commemoration01.narration.p02 = "Ὁ οὖν Βονιφάτιος ἀπελθὼν µετὰ δούλων δώδεκα καὶ χρυσίου πολλοῦ εἰς Κιλικίαν, ὅπου ἐβασανίζοντο οἱ Ἅγιοι, εὗρεν ἄνδρας Ἁγίους ἐναθλοῦντας καὶ κατεφίλει αὐτῶν τὰ δεσµὰ καὶ τοὺς µώλωπας, καὶ παρέστη ἔµπροσθεν τοῦ ἡγεµόνος, ὁµολογῶν ἑαυτὸν χριστιανόν. Κρατηθεὶς δὲ κρεµᾶται κατὰ κεφαλῆς, καὶ ἀφειδῶς ξέεται, καὶ καλάµοις ὀξέσι κατὰ τῶν ὀνύχων ἐµπείρεται καὶ µόλυβδον πυρὶ λυθέντα τῷ στόµατι δέχεται καὶ ἐν λέβητι πίσσης βραζούσης κατὰ κεφαλῆς βάλλεται. Ἔνθα διαµείναντος αὐτοῦ ἀβλαβοῦς, διαφθείρονται ἐκ τῶν δηµίων ἄνδρες πεντήκοντα. Εἶτα διὰ ξίφους τµηθέντος τὴν κεφαλήν, καὶ ἀντὶ αἵµατος γάλα ῥεύσαντος, προσῆλθον τῷ Χριστῷ καὶ ἐβαπτίσθησαν ἄνδρες πεντήκοντα. Οἱ δὲ µετʼ αὐτοῦ ἐκ τῆς Ῥώµης παραγενόµενοι, µὴ εἰδότες τὰ πεπραγµένα, νοµίσαντες αὐτὸν ἐν καπηλίοις καὶ µέθαις διατρίβειν, ὡς ἔθος αὐτῷ, διὰ τὸ βραδῦναι, ὡς ἔµαθον παρὰ τῶν στρατιωτῶν τὰς κατὰ µέρος βασάνους, ἃς ὑποµείνας ἐτελειώθη, εὗρον τὸ αὐτοῦ λείψανον. Ἐπιπεσόντες δὲ καὶ κλαύσαντες καὶ κατασπασάµενοι αὐτό, συγγνώµην, ὧν ἐβλασφήµουν, ἐξῃτήσαντο, καὶ πεντακοσίων νοµισµάτων τὸ σῶµα αὐτοῦ ὠνησάµενοι, ἀπεκόµισαν ἐν τῇ Ῥώµῃ."
syMA.commemoration01.narration.p03 = "Ἡ δὲ κυρία αὐτοῦ Ἀγλαΐς, διʼ Ἀγγέλου ἀποκαλυφθεῖσα ἅπαντα, προϋπαντήσασα καὶ ὑποδεξαµένη καὶ πολυτελῶς τιµήσασα, ἐκήδευσεν αὐτὸν µεγαλοπρεπῶς πρὸ πεντήκοντα σταδίων τῆς πόλεως. Ὕστερον δὲ ἀνεγείρασα αὐτῷ οἶκον εὐκτήριον ἐπὶ τῷ ὀνόµατι αὐτοῦ, µέσον τῆς πόλεως, ἐν τῷ οἴκῳ αὐτῆς, µετατίθησιν αὐτὸν ἐκεῖσε, ἔνθα καθʼ ἑκάστην πηγὰς ἰαµάτων προχέει. Κἀκείνη ἔκτοτε ὁσίως καὶ θεαρέστως βιώσασα, καὶ πολιτευσαµένη καλῶς, ἐν εἰρήνῃ τὸ πνεῦµα τῷ Θεῷ παρέθετο."

syMA.commemoration02.text = "Τῇ αὐτῇ ἡμέρᾳ μνήμη τῶν ἁγίων Μαρτύρων Ἠλία, Πρόβου, καὶ Ἄρεως."
syMA.commemoration02.couplet1.title = titles_gr_GR_cog.Stichoi
syMA.commemoration02.couplet1.verse1 = "Ἀθλήσεως τµηθέντα τῷ ξίφει κάραν,"
syMA.commemoration02.couplet1.verse2 = "Ζηλοῖ ταχὺ Πρόβος σε, Μάρτυς Ἠλία."
syMA.commemoration02.couplet2.verse1 = "Ἄρης ὑπῆρξας πρὸς τὸ πῦρ ὄντως Ἄρες,"
syMA.commemoration02.couplet2.verse2 = "Ἄρης νοητός, ὅπλα πίστεως φέρων."
syMA.commemoration02.narration.p01 = "Οὗτοι ἐξ Αἰγύπτου ὑπῆρχον, ἦσαν δὲ χριστιανοί· θεραπείας δὲ ἕνεκεν τῶν κατὰ τὴν Κιλικίαν ὁµολογητῶν ἐποιοῦντο τὴν πορείαν· Ἐν δὲ Ἀσκάλωνι γενόµενοι, συνελήφθησαν καὶ προσήχθησαν τῷ δικαστῇ Φιρµιλιανῷ· καὶ χριστιανοὺς ἑαυτοὺς ὁµολογήσαντες καὶ διαφόροις βασάνοις ἐξετασθέντες, ὁ µὲν Ἄρης διὰ πυρὸς ἐτελειώθη· Πρόβος δὲ καὶ Ἠλίας ξίφει τὰς κεφαλὰς ἀπετµήθησαν. Τελεῖται δὲ ἡ αὐτῶν Σύναξις ἐν τῷ Μαρτυρείῳ τοῦ ἁγίου Φιλήµονος."

syMA.commemoration03.text = "Τῇ αὐτῇ ἡμέρᾳ μνήμη τῶν ἁγίων Μαρτύρων Τιμοθέου καὶ Πολυεύκτου."
syMA.commemoration03.couplet1.title = titles_gr_GR_cog.Stichoi
syMA.commemoration03.couplet1.verse1 = "Τιµόθεον δέ, τὸν πεπυρπολυµένον,"
syMA.commemoration03.couplet1.verse2 = "Ποῦ θήσοµεν, λαχόντα παντίµου τέλους;"
syMA.commemoration03.couplet2.verse1 = "Σοῦ, Πολύευκτε Καισαρεῦ, ποῖον τέλος;"
syMA.commemoration03.couplet2.verse2 = "Τὸ πῦρ ὑπελθών, εὗρον εὐκταῖον τέλος."
syMA.commemoration03.narration.p01 = "Τούτων, ὁ µὲν ἅγιος Τιµόθεος κατασχεθεὶς καὶ ὁµολογήσας τὸν Χριστόν, µετὰ πολλὰς αἰκίας, διὰ πυρὸς τελειοῦται ἐν Μαυριτανίᾳ. Ὁ δὲ Πολύευκτος, βασάνοις ἐξετασθείς, καὶ αὐτὸς ἐν Καισαρείᾳ εἰς πῦρ ἐµβληθείς, τὸ τέλος ἐδέξατο."

syMA.commemoration04.text = "Τῇ αὐτῇ ἡμέρᾳ μνήμη τῶν ἁγίων Μαρτύρων Εὐτυχίου καὶ Θεσσαλονίκης· καὶ τῶν σὺν αὐτοῖς Ἀνδρῶν διακοσίων, καὶ Γυναικῶν ἑβδομήκοντα, διὰ ξίφους τελειωθέντων."
syMA.commemoration04.couplet1.title = titles_gr_GR_cog.Stichoi
syMA.commemoration04.couplet1.verse1 = "Σὺν Εὐτυχίῳ καὶ σὺ Θεσσαλονίκη,"
syMA.commemoration04.couplet1.verse2 = "Νίκην ἐφεῦρες εὐτυχῶς ἐκ τοῦ ξίφους."
syMA.commemoration04.couplet2.verse1 = "Ἀνεῖλεν Ἀνδρῶν εἰκάδας δέκα ξίφος,"
syMA.commemoration04.couplet2.verse2 = "Ἀνεῖλε καὶ Γυναῖκας ἑπτάκις δέκα."

syMA.commemoration05.text = "Τῇ αὐτῇ ἡμέρᾳ μνήμη τοῦ Ὁσίου Πατρὸς ἡμῶν Γρηγεντίου, Ἐπισκόπου Αἰθιοπίας."
syMA.commemoration05.couplet1.title = titles_gr_GR_cog.Stichoi
syMA.commemoration05.couplet1.verse1 = "Σαρκὸς λιπὼν σύνδεσµον ὁ Γρηγέντιος,"
syMA.commemoration05.couplet1.verse2 = "Ἐκεῖσε µετῆλθεν, ἔνθα σαρξὶν οὐ τόπος."
syMA.commemoration05.narration.p01 = "Ὃς ὥρµητο ἐκ πόλεως Μεδιολάνων· γεννήτορες δὲ αὐτῷ, Ἀγάπιος καὶ Θεοδότη. Οὗτος, ὥς περ γῆ ἀγαθή, σπέρµατα θεῖα δεξαµένη, ἑωρᾶτο καρπὸν φῦσαι καλόν· ὅθεν καὶ εἰς µέτρον ἡλικίας πεφθακώς, ἀκροατὴς καὶ πληρωτὴς τῶν θείων ἐντολῶν τοῦ Χριστοῦ ἀναδείκνυται. Καὶ θείῳ νεύµατι, τὴν τοῦ Διακόνου χειροτονίαν δέχεται, νηστείᾳ καὶ τῇ λοιπῇ σκληραγωγίᾳ ἑαυτὸν καθυποβαλών. Καὶ ἀπὸ τῆς ἡµέρας ἐκείνης, τοῦ θείου Πνεύµατος τὴν χάριν δεξάµενος, σηµεῖα καὶ τέρατα ἐποίει."
syMA.commemoration05.narration.p02 = "Μετὰ τοῦτο πάλιν γίνεται κατὰ Μεδιόλανα καὶ εὑρών τινα γέροντα σηµειοφόρον, εἰς τόπον ἀνακεχωρηµένον, µυεῖται πάντα τὰ µέλλοντα αὐτῷ ἀπαντᾶν· ᾧ καὶ ἐσύστερον ὁ µέγας Ἀπόστολος Πέτρος ὀφθαλµοφανῶς τὰ αὐτὰ προηγόρευσε, προσθεὶς καὶ τὰ ἐλλείποντα."
syMA.commemoration05.narration.p03 = "Ἐπεὶ οὖν συνέβη γράψαι τὸν τῶν Αἰθιόπων βασιλέα Ἐλεσβαὰν Προτερίῳ τῷ Πάπᾳ Ἀλεξανδρείας περὶ Ἐπισκόπου, καὶ µάλιστα τελείου, Ἰουστίνου τότε τὴν Ῥωµαίων Βασιλείαν ἰθύνοντος, ἐπὶ τοῦτο ἠνιᾶτο καὶ ἐδυσφόρει ὁ Πάπας, πρὸς τὸ ἐπιτυχεῖν ἀνδρὸς τοιούτου."
syMA.commemoration05.narration.p04 = "Ἐν αὐταῖς οὖν ταῖς ἡµέραις, διὰ θείας ἀποκαλύψεως φανεὶς αὐτῷ ὁ µακάριος Μᾶρκος, ὑπέδειξεν αὐτῷ τὸν ζητούµενον, ὑπὸ θείας προνοίας νεωστὶ τὸν τόπον καταλαβόντα καὶ παρά τινι ἐπιξενούµενον. Ὃν σὺν πολλῇ περιχαρείᾳ λαβόµενος καὶ χειροτονήσας, περιλαµφθέντα σηµείοις, εὐθέως παρέπεµψεν, ἐφοδιάσας αὐτὸν ἐν γράµµασι καὶ λοιποῖς τοῖς Ἀρχιερεῦσιν ἀνήκουσιν. Ὃν ὁ βασιλεὺς ὑποδεξάµενος καὶ ἐκ τῶν γραµµάτων βεβαιωθείς, κατασπάζεται, καὶ ὡς ἀπόστολον καὶ σηµειοφόρον ὑπολαµβάνει· καὶ τῷ Θεῷ εὐχαριστήσας, πᾶσαν τὴν ὑπʼ αὐτὸν ἐξουσίαν αὐτῷ παρέθετο."
syMA.commemoration05.narration.p05 = "Ὁ δέ, Πρεσβυτέρους καὶ Διακόνους χειροτονήσας, τὰς νεωστὶ νεουργηθείσας εἰς τὴν εὐδαίµονα Ἀραβίαν παρὰ τοῦ βασιλέως Ἐκκλησίας καθαγιάσας, πρῴην σχεδὸν παντὸς τοῦ Ἔθνους ἰουδαΐζοντος, πολλοὺς τῶν Ἰουδαίων ἐβάπτισε. Μετὰ ταῦτα, τοὺς τῶν Ἰουδαίων πρώτους καὶ διδασκάλους, ἀπό τε συλλογισµῶν καὶ Γραφῶν ἀποδείξεσι πείσας, καὶ θαύµασιν ἐκπλήξας, πάντας προσήγαγε τῇ ἀληθινῇ πίστει, νόµους ἐκθέµενος καὶ πᾶν ἀρέσκον Θεῷ διαπραξάµενος. Οὕτω καλῶς τὸ ποίµνιον αὐτοῦ ποιµάνας καὶ πολλὰ θαύµατα εἰς δόξαν Θεοῦ ἐπιτελέσας, ἐν εἰρήνῃ ἀνεπαύσατο."

syMA.commemoration06.text = "Τῇ αὐτῇ ἡμέρᾳ μνήμη τοῦ ἁγίου Μάρτυρος Τρύφωνος."
syMA.commemoration06.couplet1.title = titles_gr_GR_cog.Stichoi
syMA.commemoration06.couplet1.verse1 = "Τρύφων ἀνῆλθε σώµατι πρὸς ἰτέαν,"
syMA.commemoration06.couplet1.verse2 = "Καὶ πνεύµατι πρὸς ὕψος οὐρανοῦ µέγα."

syMA.lastline = "Ταῖς αὐτῶν ἁγίαις πρεσβείαις, ὁ Θεός, ἐλέησον καὶ σῶσον ἡμᾶς. Ἀμήν."

cl.syMA.commemoration01.text = "[saint/com 1]"

cl.syMA.commemoration02.text = "[saint/com 2]"

cl.syMA.commemoration03.text = "[saint/com 3]"

cl.syMA.commemoration04.text = "[saint/com 4]"

cl.syMA.commemoration05.text = "[saint/com 5]"

cl.syMA.commemoration06.text = "[saint/com list]"
