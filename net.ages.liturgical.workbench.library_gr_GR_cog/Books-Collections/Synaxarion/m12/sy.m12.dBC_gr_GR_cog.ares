A_Resource_Whose_Name = sy.m12.dBC_gr_GR_cog

syMA.note1 = "Ἀναγινώκομεν πρῶτον τὸ Συναξάριον τῆς ἡμέρας τοῦ μηνός, εἶτα·"

syMA.commemoration01.text = "Τῇ αὐτῇ ἡμέρᾳ, Κυριακῇ πρὸ τῆς Χριστοῦ Γεννήσεως, μνήμη ἄγειν ἐτάχθημεν παρὰ τῶν ἁγίων καὶ θεοφόρων Πατέρων ἡμῶν, πάντων τῶν ἀπʼ αἰῶνος Θεῷ εὐαρεστησάντων, ἀπὸ Ἀδὰμ ἄχρι καὶ Ἰωσὴφ τοῦ μνήστορος τῆς Ὑπεραγίας Θεοτόκου, κατὰ γενεαλογίαν, καθὼς ὁ Εὐαγγελιστὴς Λουκᾶς ἱστορικῶς ἠριθμήσατο· ὁμοίως καὶ τῶν Προφητῶν καὶ Προφητίδων."

syMA.commemoration02.text = "Μνήμη τῶν Πρωτοπλάστων Ἀδὰμ καὶ Εὔας."
syMA.commemoration02.couplet1.title = titles_gr_GR_cog.ti.Verses
syMA.commemoration02.couplet1.verse1 = "Ὑµνῶ θανόντας ζῶν γένους ἀρχηγέτας,"
syMA.commemoration02.couplet1.verse2 = "Τοῦ ζῆν µε καὶ θνῄσκειν µε τοὺς παραιτίους."

syMA.commemoration03.text = "Μνήμη τοῦ δικαίου Ἄβελ, υἱοῦ Ἀδάμ."
syMA.commemoration03.couplet1.title = titles_gr_GR_cog.ti.Verses
syMA.commemoration03.couplet1.verse1 = "Βοᾷ Θεῷ· σὸν αἷµα, καὶ ψυχῆς δίχα,"
syMA.commemoration03.couplet1.verse2 = "Ὦ πρῶτε νεκρῶν, πρῶτε καὶ σεσωσµένων."

syMA.commemoration04.text = "Μνήμη τοῦ δικαίου Σήθ, υἱοῦ Ἀδάμ."
syMA.commemoration04.couplet1.title = titles_gr_GR_cog.ti.Verses
syMA.commemoration04.couplet1.verse1 = "Σὴθ σπέρµα καινὸν τοῖς γονεῦσιν ἀντʼ Ἄβελ,"
syMA.commemoration04.couplet1.verse2 = "Ἄνθρωπος ὢν δίκαιος, οἷος ἦν Ἄβελ."

syMA.commemoration05.text = "Μνήμη τοῦ δικαίου Ἐνώς, υἱοῦ Σήθ."
syMA.commemoration05.couplet1.title = titles_gr_GR_cog.ti.Verses
syMA.commemoration05.couplet1.verse1 = "Ὀφθεὶς Ἐνὼς µέγιστος ἐκ τῆς ἐλπίδος,"
syMA.commemoration05.couplet1.verse2 = "Πολλοῖς ἐνῆκε ζῆλον εἰς τὴν ἐλπίδα."

syMA.commemoration06.text = "Μνήμη τοῦ δικαίου Καϊνᾶν, υἱοῦ Ἐνώς."
syMA.commemoration06.couplet1.title = titles_gr_GR_cog.ti.Verses
syMA.commemoration06.couplet1.verse1 = "Βίβλῳ Καϊνᾶν Μωσέως γεγραµµένος,"
syMA.commemoration06.couplet1.verse2 = "Κἂν τῷ παρόντι χρὴ γραφῆναι βιβλίῳ."

syMA.commemoration07.text = "Μνήμη τοῦ δικαίου Μαλελεήλ, υἱοῦ Καϊνᾶν."
syMA.commemoration07.couplet1.title = titles_gr_GR_cog.ti.Verses
syMA.commemoration07.couplet1.verse1 = "Ἑξῆς προκείσθω Μαλελεὴλ τῷ λόγῳ,"
syMA.commemoration07.couplet1.verse2 = "Υἱὸς Καϊνᾶν, οὗ προεµνήσθη λόγος."

syMA.commemoration08.text = "Μνήμη τοῦ δικαίου Ἰάρεδ, υἱοῦ Μαλελεήλ."
syMA.commemoration08.couplet1.title = titles_gr_GR_cog.ti.Verses
syMA.commemoration08.couplet1.verse1 = "Δίκαιον ὄντως ἐν δικαίῳ πληθύι,"
syMA.commemoration08.couplet1.verse2 = "Καὶ τοῦ δικαίου µνηµονεύειν Ἰάρεδ."

syMA.commemoration09.text = "Μνήμη τοῦ δικαίου Ἐνώχ, υἱοῦ Ἰάρεδ."
syMA.commemoration09.couplet1.title = titles_gr_GR_cog.ti.Verses
syMA.commemoration09.couplet1.verse1 = "Θεῷ προδήλως εὐαρεστήσας λόγῳ,"
syMA.commemoration09.couplet1.verse2 = "Ἐνὼχ ἀδήλοις ἐγκατῳκίσθη τόποις."

syMA.commemoration10.text = "Μνήμη τοῦ δικαίου Μαθουσάλα, υἱοῦ Ἐνώχ."
syMA.commemoration10.couplet1.title = titles_gr_GR_cog.ti.Verses
syMA.commemoration10.couplet1.verse1 = "Ἐνώχ σε τέκνον ἐκµαθὼν Μαθουσάλα,"
syMA.commemoration10.couplet1.verse2 = "Ἔγραψα πρὸς µάθησιν ἄλλων ἐνθάδε."

syMA.commemoration11.text = "Μνήμη τοῦ δικαίου Λαμέχ, υἱοῦ Μαθουσάλα."
syMA.commemoration11.couplet1.title = titles_gr_GR_cog.ti.Verses
syMA.commemoration11.couplet1.verse1 = "Λάµεχ δύο γνούς, δεῖν ἔγνων τιµᾶν ἕνα,"
syMA.commemoration11.couplet1.verse2 = "Οὐ τὸν φονευτήν, ἀλλʼ ὁµωνύµως Λάµεχ."

syMA.commemoration12.text = "Μνήμη τοῦ δικαίου Νῶε, υἱοῦ Λαμέχ."
syMA.commemoration12.couplet1.title = titles_gr_GR_cog.ti.Verses
syMA.commemoration12.couplet1.verse1 = "Ἀδὰµ βροτοῖς ὄλεθρον ἐκ ξύλου φέρει·"
syMA.commemoration12.couplet1.verse2 = "Διὰ ξύλου δὲ Νῶε πᾶν σῴζει γένος."

syMA.commemoration13.text = "Μνήμη τοῦ δικαίου Σήμ, υἱοῦ Νῶε."
syMA.commemoration13.couplet1.title = titles_gr_GR_cog.ti.Verses
syMA.commemoration13.couplet1.verse1 = "Σὴµ πατρικὴν γύµνωσιν ἐµφρόνως σκέπων,"
syMA.commemoration13.couplet1.verse2 = "Τὰς πατρικὰς ἐφεῦρεν εὐχὰς εἰς σκέπην."

syMA.commemoration14.text = "Μνήμη τοῦ δικαίου Ἰάφεθ, υἱοῦ Νῶε."
syMA.commemoration14.couplet1.title = titles_gr_GR_cog.ti.Verses
syMA.commemoration14.couplet1.verse1 = "Μὴ θεὶς Ἰάφεθ πατρὸς αἰσχύνῃ πλάτος,"
syMA.commemoration14.couplet1.verse2 = "Βίου πλατυσµὸν εὐχαῖς πατρὸς λαµβάνει."

syMA.commemoration15.text = "Μνήμη τοῦ δικαίου Ἀρφαξάδ, υἱοῦ Σήμ."
syMA.commemoration15.couplet1.title = titles_gr_GR_cog.ti.Verses
syMA.commemoration15.couplet1.verse1 = "Ζῇ Κύριος ζῶν, οὐ τὸν Ἀρφαξὰδ λείπω."
syMA.commemoration15.couplet1.verse2 = "Καὶ γὰρ χρεὼν καὶ τοῦτον ἐνταῦθα γράφειν."

syMA.commemoration16.text = "Μνήμη τοῦ δικαίου Καϊνᾶν, υἱοῦ Ἀρφαξάδ."
syMA.commemoration16.couplet1.title = titles_gr_GR_cog.ti.Verses
syMA.commemoration16.couplet1.verse1 = "Καϊνᾶν ἡµῖν, ἐξεγήγερται νέος,"
syMA.commemoration16.couplet1.verse2 = "Τῷ πρὶν Καϊνᾶν, ἐµφερὴς ἐκ τοῦ τρόπου."

syMA.commemoration17.text = "Μνήμη τοῦ δικαίου Σάλα, υἱοῦ Καϊνᾶν."
syMA.commemoration17.couplet1.title = titles_gr_GR_cog.ti.Verses
syMA.commemoration17.couplet1.verse1 = "Συµπατριωτῶν ὁρµαθῷ καὶ συµφύλων,"
syMA.commemoration17.couplet1.verse2 = "Ἡ συγγένεια συνδέει καὶ τὸν Σάλα."

syMA.commemoration18.text = "Μνήμη τοῦ δικαίου Ἕβερ, ἀφ’ οὗ καὶ οἱ Ἰουδαίοι Ἑβραῖοι ἐκλήθησαν."
syMA.commemoration18.couplet1.title = titles_gr_GR_cog.ti.Verses
syMA.commemoration18.couplet1.verse1 = "Μέγας τις ὄντως τοῖς Ἰουδαίοις Ἕβερ,"
syMA.commemoration18.couplet1.verse2 = "Δοὺς ἐξ ἑαυτοῦ κλῆσιν Ἑβραίων γένει*."
syMA.note2 = "Ὁ τῶν Στίχων τούτων ποιητὴς Χριστοφόρος Πατρίκιος ὕπατος Μυτιληναῖος, καὶ µετʼ αὐτοῦ ἄλλοι τινὲς ἐνόµισαν, ὅτι ἐκ τοῦ Ἕβερ, ὅς τις ἐστὶν εἷς τῶν προγόνων τοῦ ἑβραϊκοῦ λαοῦ, ἐπωνοµάσθησαν Ἑβραῖοι, ὅ τε Ἀβραάµ, καὶ µετʼ αὐτὸν οἱ τούτου ἀπόγονοι. Φαίνεται ὅµως πολὺ πιθανώτερον, ὅτι τὸ ὄνοµα τοῦτο ἐδόθη εἰς τὸν Ἀβραὰµ καὶ εἰς τὸ γένος αὐτοῦ, διότι, διαπεράσας οὗτος τὸν Εὐφράτην ποταµόν, ἦλθεν ἐκ τῆς χώρας τῶν Χαλδαίων, κατὰ τὸ θεῖον κέλευσµα, εἰς τὴν γῆν Χαναάν· καθότι τό, Ἑβραῖος, ἑλληνιστὶ µεθερµηνευόµενον, σηµαίνει περάτην· ἄνθρωπον, δηλαδή, ἐλθόντα ἐκ τοῦ πέραν τοῦ Εὐφράτου· καὶ τὸ ὄνοµα Ἕβερ, ἐξ οὗ ἐσχηµατίσθη τὸ Ἑβρεῖ, καὶ ἑλληνικώτερον, Ἑβραῖος, ἐτυµολογούµενον, κατὰ τοὺς ἑβραϊστάς, οὐδὲν ἄλλο δηλοῖ, εἰµὴ πέραµα, ἢ ἁπλῶς πέραν. Τοῦτο, λέγουσιν, ἐννοεῖ καὶ ὁ Μωυσῆς, ἱστορῶν τοὺς ἀπογόνους τοῦ Σήµ. Καὶ τῷ Σὴµ ἐγεννήθη καὶ αὐτῷ, πατρὶ πάντων τῶν υἱῶν Ἕβερ,… (Γεν. ι´ 21) ὅ ἐστι, τῶν πέραν τοῦ Εὐφράτου κατοικούντων λαῶν."
syMA.note3 = "Ἐπωνοµάσθη δὲ Ἑβραῖος ὁ Ἀβραάµ, δέκα ἔτη σχεδὸν µετὰ τὴν ἄφιξιν αὐτοῦ εἰς τὴν γῆν τῶν Χαναναίων, τοῦτέστι περὶ τὸ 85 ἔτος τῆς ἡλικίας αὐτοῦ (περίπου 2029 ἔτη πρὸ Χριστοῦ), ὅτε συνέβη ὁ πόλεµος τοῦ Χοδογόµορ καὶ τῶν συµµάχων αὐτοῦ πρὸς τοὺς βασιλεῖς Σοδόµων καὶ Γοµόῤῥων, µεθʼ ὧν συνελήφθη αἰχµάλωτος καὶ ὁ Λώτ, ὁ τοῦ Ἀβραὰµ ἀνεψιός. Τότε (λέγει ἡ θεία Γραφή), παραγενόµενος τῶν ἀνασωθέντων τις, ἀπήγγειλεν Ἄβραµ τῷ περάτῃ (Γεν. ιδ´ 13)· ὅπερ ὁ Σύµµαχος, συµφώνως τῷ ἑβραϊκῷ κειµένῳ, ἐξέδωκεν, Ἄβραµ τῷ Ἑβραίῳ."
syMA.note4 = "Εἰς τὸν Ἀβραὰµ οὖν ἐδόθη πρῶτον ἡ ἐπωνυµία αὕτη, διʼ ἣν προείποµεν αἰτίαν, κατὰ τὴν ἀνωτέρω ἐποχήν, καὶ ἐξ αὐτοῦ ἐπωνοµάσθησαν ἔπειτα Ἑβραῖοι καὶ οἱ τούτου ἀπόγονοι, οὐχὶ ἐκ τοῦ Ἕβερ, καθὼς οὐδὲ ὀνοµάζουσι πατέρα ἑαυτῶν τὸν Ἕβερ, ἀλλὰ τὸν Ἀβραὰµ (Ματθ. γ´ 9. Ἰωάν. η´ 39. Πράξ. ιγ´ 26). Τὴν γνώµην ταύτην ὑποστηρίζουσιν Ὠριγένης, Χρυσόστοµος, Θεοδώρητος, Ἱερώνυµος, καὶ πολλοὶ ἕτεροι ἐκ τῶν Δυτικῶν, ὅσους ἀναφέρει ὁ Καλµέτης (Λεξικ. τῆς ἁγ. Γραφῆς, ἐν λέξει Ἕβερ)."

syMA.commemoration19.text = "Μνήμη τοῦ δικαίου Φάλεκ, υἱοῦ Ἕβερ."
syMA.commemoration19.couplet1.title = titles_gr_GR_cog.ti.Verses
syMA.commemoration19.couplet1.verse1 = "Πανηγυρίζω καὶ τὸν ἐξ Ἕβερ τόκον·"
syMA.commemoration19.couplet1.verse2 = "Ὡς Μωυσῆς γάρ φησι, τίκτει τὸν Φάλεκ."

syMA.commemoration20.text = "Μνήμη Ῥαγάβ, υἱοῦ Φάλεκ."
syMA.commemoration20.couplet1.title = titles_gr_GR_cog.ti.Verses
syMA.commemoration20.couplet1.verse1 = "Πάλιν κύησις, καὶ πάλιν νέος τόκος,"
syMA.commemoration20.couplet1.verse2 = "Υἱὸν Ῥαγὰβ τεκόντος ἡµῖν τοῦ Φάλεκ."

syMA.commemoration21.text = "Μνήμη τοῦ δικαίου Σερούχ, υἱοῦ Ῥαγάβ."
syMA.commemoration21.couplet1.title = titles_gr_GR_cog.ti.Verses
syMA.commemoration21.couplet1.verse1 = "Γράφων παλαιῶν τοὺς ἀπʼ ἀλλήλων τόκους,"
syMA.commemoration21.couplet1.verse2 = "Ἂν ἐκλάθωµαι τὸν Σερούχ, ἁµαρτάνω."

syMA.commemoration22.text = "Μνήμη τοῦ δικαίου Ναχώρ, υἱοῦ Σερούχ."
syMA.commemoration22.couplet1.title = titles_gr_GR_cog.ti.Verses
syMA.commemoration22.couplet1.verse1 = "Γένους ὑπάρχειν τῶν ἄνω λελεγµένων."
syMA.commemoration22.couplet1.verse2 = "Καὶ τὸν Ναχὼρ γνοὺς οὐ διιστῶ τοῦ γένους."

syMA.commemoration23.text = "Μνήμη τοῦ δικαίου Θάῤῥα, υἱοῦ Ναχώρ."
syMA.commemoration23.couplet1.title = titles_gr_GR_cog.ti.Verses
syMA.commemoration23.couplet1.verse1 = "Υἱὸς προσελθὼν ἐκ Ναχὼρ κλῆσιν Θάῤῥας,"
syMA.commemoration23.couplet1.verse2 = "Πατὴρ ὑπῆρξε πατρὸς Ἐθνῶν µυρίων."

syMA.commemoration24.text = "Μνήμη τοῦ δικαίου Πατριάρχου Ἀβραάμ, υἱοῦ Θάῤῥα."
syMA.commemoration24.couplet1.title = titles_gr_GR_cog.ti.Verses
syMA.commemoration24.couplet1.verse1 = "Τὸν Ἀβραὰµ πῶς δεξιώσοµαι λόγοις,"
syMA.commemoration24.couplet1.verse2 = "Ὃς ἠξιώθη δεξιοῦσθαι καὶ Νόας;"

syMA.commemoration25.text = "Μνήμη τοῦ Πατριάρχου Ἰσαάκ, υἱοῦ Ἀβραάμ."
syMA.commemoration25.couplet1.title = titles_gr_GR_cog.ti.Verses
syMA.commemoration25.couplet1.verse1 = "Δεθείς, Ἰσαάκ, εἰς σφαγήν, τύπος γίνῃ,"
syMA.commemoration25.couplet1.verse2 = "Ἐπὶ σφαγὴν ἥξοντος ὑψίστου Λόγου."

syMA.commemoration26.text = "Μνήμη τοῦ Πατριάρχου Ἰακώβ, υἱοῦ Ἰσαάκ."
syMA.commemoration26.couplet1.title = titles_gr_GR_cog.ti.Verses
syMA.commemoration26.couplet1.verse1 = "Διὰ κλίµακος Ἰακώβ, τῆς Παρθένου,"
syMA.commemoration26.couplet1.verse2 = "Πρὸς γῆν Θεὸν χωροῦντα, πρὶν τόκου βλέπει."

syMA.commemoration27.text = "Μνήμη τοῦ Πατριάρχου Ῥουβίμ, υἱοῦ Ἰακώβ."
syMA.commemoration27.couplet1.title = titles_gr_GR_cog.ti.Verses
syMA.commemoration27.couplet1.verse1 = "Τῆς υἱότητος Ἰακὼβ τοῦ τιµίου,"
syMA.commemoration27.couplet1.verse2 = "Ῥουβὶµ ἔγνων τὸν θεῖον, ἀρχὴν τιµίαν."

syMA.commemoration28.text = "Μνήμη τοῦ Πατριάρχου Συμεών, υἱοῦ Ἰακώβ."
syMA.commemoration28.couplet1.title = titles_gr_GR_cog.ti.Verses
syMA.commemoration28.couplet1.verse1 = "Κἂν δευτερεύῃ Συµεὼν ἐκ τοῦ τόκου,"
syMA.commemoration28.couplet1.verse2 = "Κλέος παρʼ ἡµῖν οὐ τὸ δεύτερον φέρει."

syMA.commemoration29.text = "Μνήμη τοῦ Πατριάρχου Λευΐ, υἱοῦ Ἱακώβ."
syMA.commemoration29.couplet1.title = titles_gr_GR_cog.ti.Verses
syMA.commemoration29.couplet1.verse1 = "Θεοῦ µεγίστου θεῖος ὢν ὑπηρέτης,"
syMA.commemoration29.couplet1.verse2 = "Τί Λευΐ µεῖζον τῆς δε τῆς δόξης θέλεις;"

syMA.commemoration30.text = "Μνήμη τοῦ Πατριάρχου Ἰούδα, υἱοῦ Ἰακώβ, οὗ ἐκ τῆς φυλῆς ὁ Χριστός."
syMA.commemoration30.couplet1.title = titles_gr_GR_cog.ti.Verses
syMA.commemoration30.couplet1.verse1 = "Ἰούδαν αἰνέσουσιν οἱ σεσωσµένοι·"
syMA.commemoration30.couplet1.verse2 = "Ἐξ Ἰούδα γὰρ Χριστὸς ἡ σωτηρία."

syMA.commemoration31.text = "Μνήμη τοῦ Πατριάρχου Ζαβουλών, υἱοῦ Ἰακώβ, οὗ ἡ Φυλὴ παράλιος."
syMA.commemoration31.couplet1.title = titles_gr_GR_cog.ti.Verses
syMA.commemoration31.couplet1.verse1 = "Ἀκτὰς κατοικεῖν ὁ Ζαβουλὼν ἐκρίθη,"
syMA.commemoration31.couplet1.verse2 = "Γῆς καὶ θαλάττης εἰς ἓν ἄκρα συνδέων."

syMA.commemoration32.text = "Μνήμη τοῦ Πατριάρχου Ἰσάχαρ, υἱοῦ Ἰακώβ, οὗ ἡ Φυλὴ γηπόνος."
syMA.commemoration32.couplet1.title = titles_gr_GR_cog.ti.Verses
syMA.commemoration32.couplet1.verse1 = "Στήσας ἑαυτὸν εἰς τὸ πονεῖν Ἰσάχαρ,"
syMA.commemoration32.couplet1.verse2 = "Ζωὴν συνιστᾷ γῆθεν ἄρτον ἐκφέρων."

syMA.commemoration33.text = "Μνήμη τοῦ Πατριάρχου Δάν, υἱοῦ Ἰακώβ, οὗ ἡ Φυλὴ κριτής."
syMA.commemoration33.couplet1.title = titles_gr_GR_cog.ti.Verses
syMA.commemoration33.couplet1.verse1 = "Λαοῦ κριτὴς Δάν, γλῶττα τῆς ἐξουσίας,"
syMA.commemoration33.couplet1.verse2 = "Ζυγοῖς δικαίοις πᾶσιν ἐξάγων κρίσιν."

syMA.commemoration34.text = "Μνήμη τοῦ Πατριάρχου Γάδ, υἱοῦ Ἰακώβ, οὗ ἡ Φυλὴ ληστευομένη ἢ ληστεύσασα."
syMA.commemoration34.couplet1.title = titles_gr_GR_cog.ti.Verses
syMA.commemoration34.couplet1.verse1 = "Γὰδ πειρατευθείς, πειρατεύων ἐκτρέχει,"
syMA.commemoration34.couplet1.verse2 = "Νίκαις δὲ πάντων πειρατῶν κατισχύει."

syMA.commemoration35.text = "Μνήμη τοῦ Πατριάρχου Ἀσήρ, υἱοῦ Ἰακώβ, οὗ ἡ Φυλὴ πλουσία ἐπὶ χώραις σιτοφόροις."
syMA.commemoration35.couplet1.title = titles_gr_GR_cog.ti.Verses
syMA.commemoration35.couplet1.verse1 = "Ἀσὴρ δέ, φησί, πίονα πλουτεῖ στάχυν,"
syMA.commemoration35.couplet1.verse2 = "Τρέφει τε τοὺς ἄρχοντας ἄρτῳ πλουσίῳ."

syMA.commemoration36.text = "Μνήμη τοῦ Πατριάρχου Νεφθαλείμ, υἱοῦ Ἰακώβ, οὗ ἡ Φυλὴ πολὺ πλῆθος."
syMA.commemoration36.couplet1.title = titles_gr_GR_cog.ti.Verses
syMA.commemoration36.couplet1.verse1 = "Ὡς ἔρνος ὄντως Νεφθαλεὶµ ἀνειµένον,"
syMA.commemoration36.couplet1.verse2 = "Εἰς πλῆθος αὐτῷ τῆς φυλῆς ἡπλωµένης."

syMA.commemoration37.text = "Μνήμη τοῦ Πατριάρχου Ἰωσήφ, υἱοῦ Ἰακώβ, οὗ ἡ Φυλὴ περίδοξος καὶ περιφανής."
syMA.commemoration37.couplet1.title = titles_gr_GR_cog.ti.Verses
syMA.commemoration37.couplet1.verse1 = "Ηὐξηµένον σε, σὸς πατὴρ εἶναι λέγων,"
syMA.commemoration37.couplet1.verse2 = "Δόξαν φυλῆς σῆς, Ἰωσήφ, διαγράφει."

syMA.commemoration38.text = "Μνήμη τοῦ Πατριάρχου Βενιαμίν, υἱοῦ Ἰακώβ, οὗ ἡ Φυλὴ ἀπὸ ἀγρίας πραεία."
syMA.commemoration38.couplet1.title = titles_gr_GR_cog.ti.Verses
syMA.commemoration38.couplet1.verse1 = "Φαγὼν τὸ πρωὶ Βενιαµίν, ὡς λύκος,"
syMA.commemoration38.couplet1.verse2 = "Πρᾶος φανείς, δίδωσι βρῶσιν ἑσπέρας."

syMA.commemoration39.text = "Μνήμη Φαρὲς καὶ Ζαρὰ τῶν διδύμων, υἱῶν Ἰούδα τοῦ Πατριάρχου."
syMA.commemoration39.couplet1.title = titles_gr_GR_cog.ti.Verses
syMA.commemoration39.couplet1.verse1 = "Κοινῶς ἐπαινῶ σπέρµα κοινὸν Ἰούδα,"
syMA.commemoration39.couplet1.verse2 = "Φαρὲς Ζαρά τε, τοὺς διδύµους συγγόνους."

syMA.commemoration40.text = "Μνήμη Ἐσρώμ, υἱοῦ Φαρές."
syMA.commemoration40.couplet1.title = titles_gr_GR_cog.ti.Verses
syMA.commemoration40.couplet1.verse1 = "Ἐκ Φαρὲς Ἐσρώµ, ὥσπερ ἐκ ῥίζης κλάδος,"
syMA.commemoration40.couplet1.verse2 = "Ἄµφω δὲ ῥίζης Ἀβραὰµ θεῖοι κλάδοι."

syMA.commemoration41.text = "Μνήμη Ἀράμ, υἱοῦ Ἐσρώμ."
syMA.commemoration41.couplet1.title = titles_gr_GR_cog.ti.Verses
syMA.commemoration41.couplet1.verse1 = "Γέγηθεν Ἐσρώµ, οὐ νοσῶν ἀτεκνίαν,"
syMA.commemoration41.couplet1.verse2 = "Ἀρὰµ γὰρ αὐτῷ τέκνον ἠγαπηµένον."

syMA.commemoration42.text = "Μνήμη Ἀμιναδάβ, υἱοῦ Ἀράμ."
syMA.commemoration42.couplet1.title = titles_gr_GR_cog.ti.Verses
syMA.commemoration42.couplet1.verse1 = "Τὸν Ἀµιναδὰβ ἐξ Ἀρὰµ φῦναι λόγος·"
syMA.commemoration42.couplet1.verse2 = "Τούτου γὰρ υἱὸν ἡ Γραφὴ τοῦτον λέγει."

syMA.commemoration43.text = "Μνήμη Ναασσών, υἱοῦ Ἀμιναδάβ."
syMA.commemoration43.couplet1.title = titles_gr_GR_cog.ti.Verses
syMA.commemoration43.couplet1.verse1 = "Εἷς καὶ Ναασσὼν τῆς Ἰούδα φατρίας,"
syMA.commemoration43.couplet1.verse2 = "Ἐξ Ἀµιναδὰβ τῆς φυλῆς ἐξ Ἰούδα."

syMA.commemoration44.text = "Μνήμη Σαλμών, υἱοῦ Ναασσών."
syMA.commemoration44.couplet1.title = titles_gr_GR_cog.ti.Verses
syMA.commemoration44.couplet1.verse1 = "Ηὔξησε σειρὰν Ἀβραµιαίου γένους,"
syMA.commemoration44.couplet1.verse2 = "Σαλµὼν προελθὼν τῆς Ναασσὼν ὀσφύος."

syMA.commemoration45.text = "Μνήμη Βοόζ, υἱοῦ Σαλμών."
syMA.commemoration45.couplet1.title = titles_gr_GR_cog.ti.Verses
syMA.commemoration45.couplet1.verse1 = "Εὐαγγελιστά, τοῦδε Σαλµὼν υἱέα,"
syMA.commemoration45.couplet1.verse2 = "Τίνα γράφεις σύ; Τὸν Βοόζ, φησί, γράφω."

syMA.commemoration46.text = "Μνήμη Ὠβήδ, υἱοῦ Βοόζ, τοῦ ἐκ τῆς Ῥούθ γεννηθέντος."
syMA.commemoration46.couplet1.title = titles_gr_GR_cog.ti.Verses
syMA.commemoration46.couplet1.verse1 = "Ἐκ Ῥοὺθ µὲν Ὠβήδ, τὴν φυλὴν Μωαβίτης·"
syMA.commemoration46.couplet1.verse2 = "Ἐκ τοῦ Βοὸζ δέ, δῆλος Ἰσραηλίτης."

syMA.commemoration47.text = "Μνήμη Ἰεσσαί, υἱοῦ Ὠβήδ."
syMA.commemoration47.couplet1.title = titles_gr_GR_cog.ti.Verses
syMA.commemoration47.couplet1.verse1 = "Ἰεσσαὶ τίκτε, τικτέτω καὶ σὸν γένος,"
syMA.commemoration47.couplet1.verse2 = "Ἕως ἀπʼ αὐτοῦ Παῖς Θεὸς τεχθῇ µέγας."

syMA.commemoration48.text = "Μνήμη Δαυΐδ βασιλέως, υἱοῦ Ἰεσσαί."
syMA.commemoration48.couplet1.title = titles_gr_GR_cog.ti.Verses
syMA.commemoration48.couplet1.verse1 = "Ἐγὼ τί φήσω, µαρτυροῦντος Κυρίου·"
syMA.commemoration48.couplet1.verse2 = "Τὸν Δαυῒδ εὗρον, ὡς ἐµαυτοῦ καρδίαν;"

syMA.commemoration49.text = "Μνήμη Σολομῶντος βασιλέως, υἱοῦ Δαυΐδ."
syMA.commemoration49.couplet1.title = titles_gr_GR_cog.ti.Verses
syMA.commemoration49.couplet1.verse1 = "Σοφὸς Σολοµῶν πρῶτος ἐν σοφοῖς βίου,"
syMA.commemoration49.couplet1.verse2 = "Ἔχων τὸ πρῶτον τῶν καλῶν τῶν τοῦ βίου."

syMA.commemoration50.text = "Μνήμη Ῥοβοὰμ βασιλέως, υἱοῦ Σολομῶντος."
syMA.commemoration50.couplet1.title = titles_gr_GR_cog.ti.Verses
syMA.commemoration50.couplet1.verse1 = "Ἐγκώµιόν σοι, Ῥοβοάµ, πλέκω µέγα,"
syMA.commemoration50.couplet1.verse2 = "Σὸν πάππον εἶναι τὸν µέγαν Δαυῒδ λέγων."

syMA.commemoration51.text = "Μνήμη Ἀβιὰ βασιλέως, υἱοῦ Ῥοβοάμ."
syMA.commemoration51.couplet1.title = titles_gr_GR_cog.ti.Verses
syMA.commemoration51.couplet1.verse1 = "Βοᾷ Ῥοβοὰµ πρὸς τὸν Ἀβιὰ λέγων·"
syMA.commemoration51.couplet1.verse2 = "Ἐγὼ πατὴρ σός, καὶ σύ µου τὸ τεκνίον."

syMA.commemoration52.text = "Μνήμη Ἀσὰ βασιλέως, υἱοῦ Ἀβιά."
syMA.commemoration52.couplet1.title = titles_gr_GR_cog.ti.Verses
syMA.commemoration52.couplet1.verse1 = "Εὐθῆ τὸν Ἀσὰ µηνύει βασιλέα,"
syMA.commemoration52.couplet1.verse2 = "Ἡ τετράτιτλος τῶν Βασιλειῶν βίβλος."

syMA.commemoration53.text = "Μνήμη Ἰωσαφάτ βασιλέως, υἱοῦ Ἀσά."
syMA.commemoration53.couplet1.title = titles_gr_GR_cog.ti.Verses
syMA.commemoration53.couplet1.verse1 = "Ἰωσαφὰτ τὰ πάντα χρηστὸς ἐν βίῳ,"
syMA.commemoration53.couplet1.verse2 = "Εὑρὼν ἀφορµὰς πατρόθεν χρηστοῦ βίου."

syMA.commemoration54.text = "Μνήμη Ἰωρὰμ βασιλέως, υἱοῦ Ἰωσαφάτ."
syMA.commemoration54.couplet1.title = titles_gr_GR_cog.ti.Verses
syMA.commemoration54.couplet1.verse1 = "Ἰωρὰµ ἡµῖν ἐξ Ἰωσαφὰτ ἔφυ·"
syMA.commemoration54.couplet1.verse2 = "Υἱὸς βασιλεύς, ἐκ πατρὸς βασιλέως."

syMA.commemoration55.text = "Μνήμη Ὀζίου βασιλέως, υἱοῦ Ἰωράμ."
syMA.commemoration55.couplet1.title = titles_gr_GR_cog.ti.Verses
syMA.commemoration55.couplet1.verse1 = "Ἀνῆκε καρπὸν εὐγενῆ τὸν Ὀζίαν,"
syMA.commemoration55.couplet1.verse2 = "Ἄναξ Ἰωράµ, Ἰωσαφὰτ ὁ κλάδος."

syMA.commemoration56.text = "Μνήμη Ἰωάθαμ βασιλέως, υἱοῦ Ὀζίου."
syMA.commemoration56.couplet1.title = titles_gr_GR_cog.ti.Verses
syMA.commemoration56.couplet1.verse1 = "Τὸν Ἰωάθαµ, ὡς νεοττὸν Ὀζίου,"
syMA.commemoration56.couplet1.verse2 = "Τῆς βασιλείας ἡ καλιὰ λαµβάνει."

syMA.commemoration57.text = "Μνήμη Ἄχαζ βασιλέως, υἱοῦ Ἰωάθαμ."
syMA.commemoration57.couplet1.title = titles_gr_GR_cog.ti.Verses
syMA.commemoration57.couplet1.verse1 = "Τὸ τῆς κεφαλῆς στέµµα τῆς Ἰωάθαµ,"
syMA.commemoration57.couplet1.verse2 = "Στέφει κεφαλὴν εὐπρεπῶς καὶ τὴν Ἄχαζ."

syMA.commemoration58.text = "Μνήμη Ἐζεκίου βασιλέως, υἱοῦ Ἄχαζ."
syMA.commemoration58.couplet1.title = titles_gr_GR_cog.ti.Verses
syMA.commemoration58.couplet1.verse1 = "Σοβοῖ τελευτὴν δακρύσας Ἐζεκίας."
syMA.commemoration58.couplet1.verse2 = "Τοσοῦτον ἰσχύουσι ῥεῖθρα δακρύων!"

syMA.commemoration59.text = "Μνήμη Μανασσῆ βασιλέως, υἱοῦ Ἐζεκίου."
syMA.commemoration59.couplet1.title = titles_gr_GR_cog.ti.Verses
syMA.commemoration59.couplet1.verse1 = "Σωτηριῶδες πρὸς µετάγνωσιν βάθρον,"
syMA.commemoration59.couplet1.verse2 = "Μανασσῆς ἡµῖν τὴν Προσευχὴν πηγνύει."

syMA.commemoration60.text = "Μνήμη Ἀμμὼν βασιλέως, υἱοῦ Μανασσῆ."
syMA.commemoration60.couplet1.title = titles_gr_GR_cog.ti.Verses
syMA.commemoration60.couplet1.verse1 = "Ἀµµὼν κυηθεὶς τῆς ἁλουργίδος µέσον,"
syMA.commemoration60.couplet1.verse2 = "Ἦν καὶ βασιλεύς, καὶ βασιλείας τέκνον."

syMA.commemoration61.text = "Μνήμη Ἰωσίου βασιλέως, υἱοῦ Ἀμμών."
syMA.commemoration61.couplet1.title = titles_gr_GR_cog.ti.Verses
syMA.commemoration61.couplet1.verse1 = "Ἰωσίας ἔναντι τοῦ Θεοῦ µέγας,"
syMA.commemoration61.couplet1.verse2 = "Ὃν γνοὺς ἐπαινεῖν, δειλιῶ µὴ σµικρύνω."

syMA.commemoration62.text = "Μνήμη Ἰεχονίου βασιλέως, υἱοῦ Ἰωσίου."
syMA.commemoration62.couplet1.title = titles_gr_GR_cog.ti.Verses
syMA.commemoration62.couplet1.verse1 = "Ἐν Βαβυλῶνος τῇ µετοικίᾳ λόγος,"
syMA.commemoration62.couplet1.verse2 = "Ἰεχονίαν ἐµπαροικῆσαι βίῳ."

syMA.commemoration63.text = "Μνήμη Σαλαθιήλ, υἱοῦ Ἰεχονίου."
syMA.commemoration63.couplet1.title = titles_gr_GR_cog.ti.Verses
syMA.commemoration63.couplet1.verse1 = "Πρῶτον µετʼ αὐτὴν τὴν µετοικίαν τέκνον,"
syMA.commemoration63.couplet1.verse2 = "Τὸν Σαλαθιὴλ Ἰούδα φυλὴ φύει."

syMA.commemoration64.text = "Μνήμη Ζοροβάβελ, τοῦ τὸν Ναὸν τῶν Ἱεροσολύμων καυθέντα ἀνεγείραντος."
syMA.commemoration64.couplet1.title = titles_gr_GR_cog.ti.Verses
syMA.commemoration64.couplet1.verse1 = "Ναβουζαρδὰν ἔκαυσε Ναὸν Κυρίου,"
syMA.commemoration64.couplet1.verse2 = "Οὗ καῦσιν ἦρε κτίσµατι Ζοροβάβελ."

syMA.commemoration65.text = "Μνήμη Ἀβιούδ, υἱοῦ Ζοροβάβελ."
syMA.commemoration65.couplet1.title = titles_gr_GR_cog.ti.Verses
syMA.commemoration65.couplet1.verse1 = "Ἀβιοὺδ ὅρπηξ, οὗ φυὴ Ζοροβάβελ."
syMA.commemoration65.couplet1.verse2 = "Ὡς τὴν φυὴν οὖν, καὶ τὸν ὅρπηκα γράφω."

syMA.commemoration66.text = "Μνήμη Ἐλιακείμ, υἱοῦ Ἀβιούδ."
syMA.commemoration66.couplet1.title = titles_gr_GR_cog.ti.Verses
syMA.commemoration66.couplet1.verse1 = "Τὸν Ἐλιακεὶµ Ἀβιοὺδ γράφει γόνον,"
syMA.commemoration66.couplet1.verse2 = "Ματθαῖος ἡµῖν, ἀκριβὴς γονογράφος."

syMA.commemoration67.text = "Μνήμη Ἀζώρ, υἱοῦ Ἐλιακείμ."
syMA.commemoration67.couplet1.title = titles_gr_GR_cog.ti.Verses
syMA.commemoration67.couplet1.verse1 = "Ὁ θεῖος Ἀζὼρ ἐξ Ἐλιακεὶµ ἔφυ·"
syMA.commemoration67.couplet1.verse2 = "Θεία Γραφὴ λέγουσα τοῦτο πεισάτω."

syMA.commemoration68.text = "Μνήμη Σαδώκ, υἱοῦ Ἀζώρ."
syMA.commemoration68.couplet1.title = titles_gr_GR_cog.ti.Verses
syMA.commemoration68.couplet1.verse1 = "Ἀζὼρ κυΐσκων τὸν Σαδὼκ οὐ λανθάνει·"
syMA.commemoration68.couplet1.verse2 = "Ὃν συγγραφεὺς γνούς, ἐκκαλύπτει τὸν τόκον."

syMA.commemoration69.text = "Μνήμη Ἀχείμ, υἱοῦ Σαδώκ."
syMA.commemoration69.couplet1.title = titles_gr_GR_cog.ti.Verses
syMA.commemoration69.couplet1.verse1 = "Τοῖς τοῦ Σαδὼκ ζητοῦσιν υἱόν, Ματθαῖος,"
syMA.commemoration69.couplet1.verse2 = "Δείξει τὸν Ἀχείµ, ἐκβαλὼν τὸ Βιβλίον."

syMA.commemoration70.text = "Μνήμη Ἐλιούδ, υἱοῦ Ἀχείμ."
syMA.commemoration70.couplet1.title = titles_gr_GR_cog.ti.Verses
syMA.commemoration70.couplet1.verse1 = "Τεχθεὶς ἀπʼ Ἀχείµ, Ἐλιοὺδ ὤφθη τέκνον,"
syMA.commemoration70.couplet1.verse2 = "Ὀφθήσεται δὲ καὶ πατὴρ τεκνοτρόφος."

syMA.commemoration71.text = "Μνήμη Ἐλεάζαρ, υἱοῦ Ἐλιούδ."
syMA.commemoration71.couplet1.title = titles_gr_GR_cog.ti.Verses
syMA.commemoration71.couplet1.verse1 = "Ἰδοὺ τεκόντα καὶ τὸν Ἐλιοὺδ ἔγνων,"
syMA.commemoration71.couplet1.verse2 = "Ἐλεάζαρον τέκνον· εἰ βούλει, µάθε."

syMA.commemoration72.text = "Μνήμη Ματθάν, υἱοῦ Ἐλεάζαρ."
syMA.commemoration72.couplet1.title = titles_gr_GR_cog.ti.Verses
syMA.commemoration72.couplet1.verse1 = "Ἐλεάζαρ δὲ τὸν Ματθὰν γεννᾶν λέγει,"
syMA.commemoration72.couplet1.verse2 = "Μαιευτρίας ἄκουε, Ματθαίου Βίβλου."

syMA.commemoration73.text = "Μνήμη Ἰακώβ, υἱοῦ Ματθάν."
syMA.commemoration73.couplet1.title = titles_gr_GR_cog.ti.Verses
syMA.commemoration73.couplet1.verse1 = "Καὶ Ματθὰν εἰσήνεγκεν υἱὸν εἰς βίον·"
syMA.commemoration73.couplet1.verse2 = "Τὸν Ἰακὼβ γὰρ εἰσενεγκὼν εὑρέθη."

syMA.commemoration74.text = "Μνήμη Ἰωσήφ τοῦ Μνήστορος, υἱοῦ Ἰακώβ."
syMA.commemoration74.couplet1.title = titles_gr_GR_cog.ti.Verses
syMA.commemoration74.couplet1.verse1 = "Μνηστὴρ Ἰωσήφ· ᾧ τὸ Πνεῦµα πρὸ γάµου,"
syMA.commemoration74.couplet1.verse2 = "Μνηστὴν ἐκείνου, συλλαβοῦσαν δεικνύει."

syMA.commemoration75.text = "Μνήμη τοῦ δικαίου Μελχισεδέκ."
syMA.commemoration75.couplet1.title = titles_gr_GR_cog.ti.Verses
syMA.commemoration75.couplet1.verse1 = "Ἔχει Γραφὴ πατρός σε καὶ µητρὸς δίχα,"
syMA.commemoration75.couplet1.verse2 = "Χριστοῦ τυποῦντα Μελχισεδὲκ τοὺς τόκους."

syMA.commemoration76.text = "Μνήμη τοῦ δικαίου Ἰώβ."
syMA.commemoration76.couplet1.title = titles_gr_GR_cog.ti.Verses
syMA.commemoration76.couplet1.verse1 = "Ὕψιστον εὑρὼν ἀξίως ἐπαινέτην,"
syMA.commemoration76.couplet1.verse2 = "Ἰὼβ ἐπαίνων οὐ δέῃ τῶν γηίνων."

syMA.commemoration77.text = "Μνήμη τοῦ Προφήτου Μωσέως, καὶ Ὢρ καὶ Ἀαρὼν τῶν ἱερέων."
syMA.commemoration77.couplet1.title = titles_gr_GR_cog.ti.Verses
syMA.commemoration77.couplet1.verse1 = "Σὺν Ὢρ Ἀαρὼν προγράφει Χριστοῦ πάθος,"
syMA.commemoration77.couplet1.verse2 = "Ὑψοῦντες ἄµφω σταυρικῶς τὸν Μωσέα."

syMA.commemoration78.text = "Μνήμη Ἰησοῦ τοῦ Ναυῆ."
syMA.commemoration78.couplet1.title = titles_gr_GR_cog.ti.Verses
syMA.commemoration78.couplet1.verse1 = "Ὑµνεῖν Ἰησοῦ ποῖος ἀρκέσει λόγος,"
syMA.commemoration78.couplet1.verse2 = "ᾯ συλλαλῶν ὑπῆρχε καὶ Θεὸς Λόγος;"

syMA.commemoration79.text = "Μνήμη τοῦ ἁγίου Προφήτου Σαμουήλ."
syMA.commemoration79.couplet1.title = titles_gr_GR_cog.ti.Verses
syMA.commemoration79.couplet1.verse1 = "Ὀφθαλµὸν ἡµῖν εὐµενῆ Θεοῦ τίθει,"
syMA.commemoration79.couplet1.verse2 = "Ὀφθαλµὲ θεῖε, καὶ τὰ µέλλοντα βλέπων."

syMA.commemoration80.text = "Μνήμη τοῦ Προφήτου Νάθαν."
syMA.commemoration80.couplet1.title = titles_gr_GR_cog.ti.Verses
syMA.commemoration80.couplet1.verse1 = "Ἁµαρτιῶν ἔλεγχος ὀξὺς ὢν Νάθαν,"
syMA.commemoration80.couplet1.verse2 = "Ἡµάρτοµεν λέγουσι, συγγνώµην νέµοις."

syMA.commemoration81.text = "Μνήμη τοῦ Ἁγίου Προφήτου Δανιήλ."
syMA.commemoration81.couplet1.title = titles_gr_GR_cog.ti.Verses
syMA.commemoration81.couplet1.verse1 = "Καὶ θηρία φρίττουσιν ἀρετῆς φίλον·"
syMA.commemoration81.couplet1.verse2 = "Ἔργοις Δανιὴλ τοῦτο πιστοῦται µέγας."

syMA.commemoration82.text = "Μνήμη τῶν ἁγίων τριῶν Παίδων."
syMA.commemoration82.couplet1.title = titles_gr_GR_cog.ti.Verses
syMA.commemoration82.couplet1.verse1 = "Καὶ πῦρ, τὸ πῦρ ἦν τῆς καµίνου, καὶ δρόσος·"
syMA.commemoration82.couplet1.verse2 = "Πρὸς δυσσεβεῖς πῦρ, πρὸς δὲ τοὺς Παῖδας δρόσος."

syMA.commemoration83.text = "Μνήμη τῆς δικαίας Σάῤῥας, γυναικὸς Ἀβραάμ."
syMA.commemoration83.couplet1.title = titles_gr_GR_cog.ti.Verses
syMA.commemoration83.couplet1.verse1 = "Νεύσει Θεοῦ καὶ στεῖρα νικᾶται φύσις·"
syMA.commemoration83.couplet1.verse2 = "Καὶ µάρτυς ὠδίνουσα Σάῤῥα παιδίον."

syMA.commemoration84.text = "Μνήμη τῆς δικαίας Ῥεβέκκας, γυναικὸς Ἰσαάκ."
syMA.commemoration84.couplet1.title = titles_gr_GR_cog.ti.Verses
syMA.commemoration84.couplet1.verse1 = "Καὶ τὴν ἀρίστην τὴν γυναικῶν Ῥεβέκκαν."
syMA.commemoration84.couplet1.verse2 = "Ἄριστος εὗρεν ἀνδρῶν κοινωνὸν λέχους."

syMA.commemoration85.text = "Μνήμη τῆς δικαίας Λείας, πρώτης γυναικὸς Ἰακώβ."
syMA.commemoration85.couplet1.title = titles_gr_GR_cog.ti.Verses
syMA.commemoration85.couplet1.verse1 = "Λείας προσώπῳ Κύριος µὴ δοὺς χάριν,"
syMA.commemoration85.couplet1.verse2 = "Κυήσεως δίδωσι τῇ µήτρᾳ χάριν."

syMA.commemoration86.text = "Μνήμη τῆς δικαίας Ῥαχήλ, δευτέρας γυναικὸς Ἰακώβ."
syMA.commemoration86.couplet1.title = titles_gr_GR_cog.ti.Verses
syMA.commemoration86.couplet1.verse1 = "Θεοὺς πατρῴους ἡ Ῥαχήλ, κλέπτει πόθῳ·"
syMA.commemoration86.couplet1.verse2 = "Ἐν ἐσχάτῳ δὲ τὸν Θεὸν ποθεῖ Λόγον."

syMA.commemoration87.text = "Μνήμη τῆς δικαίας Ἀσινέθ, γυναικὸς Ἰωσὴφ τοῦ παγκάλλου."
syMA.commemoration87.couplet1.title = titles_gr_GR_cog.ti.Verses
syMA.commemoration87.couplet1.verse1 = "Κάλλει παρῆλθεν ἥλιος µὲν ἀστέρας,"
syMA.commemoration87.couplet1.verse2 = "Ἡ δʼ Ἀσινέθ µοι τὰς ὑφʼ ἥλιον κόρας."

syMA.commemoration88.text = "Μνήμη τῆς δικαίας Μαρίας, ἀδελφῆς Μωυσέως."
syMA.commemoration88.couplet1.title = titles_gr_GR_cog.ti.Verses
syMA.commemoration88.couplet1.verse1 = "Ἄσωµεν, εἰπέ, καὶ πάλιν τῷ Κυρίῳ,"
syMA.commemoration88.couplet1.verse2 = "Ψυχῆς κροτοῦσα τύµπανον νῦν Μαρία."

syMA.commemoration89.text = "Μνήμη τῆς δικαίας Δεβόῤῥας, τῆς κρινάσης τὸν Ἰσραήλ."
syMA.commemoration89.couplet1.title = titles_gr_GR_cog.ti.Verses
syMA.commemoration89.couplet1.verse1 = "Ὑπὲρ γυναῖκας ἡ Δεβόῤῥα τὴν φρένα,"
syMA.commemoration89.couplet1.verse2 = "Βάθει φρενὸς κρίνουσα λαὸν Κυρίου."

syMA.commemoration90.text = "Μνήμη τῆς δικαίας Ῥούθ."
syMA.commemoration90.couplet1.title = titles_gr_GR_cog.ti.Verses
syMA.commemoration90.couplet1.verse1 = "Ἔθνος λιποῦσα Ῥοὺθ ἑαυτῆς καὶ σέβας,"
syMA.commemoration90.couplet1.verse2 = "Ἔθνει προσῆλθε καὶ Θεῷ τοῦ Μωσέως."

syMA.commemoration91.text = "Μνήμη τῆς δικαίας Σαραφθίας, πρὸς ἣν Ἠλίας ἀπεστάλη."
syMA.commemoration91.couplet1.title = titles_gr_GR_cog.ti.Verses
syMA.commemoration91.couplet1.verse1 = "Ἄσπαρτον εἶχε τὴν τροφὴν Σαραφθία,"
syMA.commemoration91.couplet1.verse2 = "Καινὸν λαχοῦσα λήιον τὸν Ἠλίαν."

syMA.commemoration92.text = "Μνήμη τῆς δικαίας Σωμανίτιδος, τῆς ξενοδοχησάσης τὸν Ἑλισσαῖον."
syMA.commemoration92.couplet1.title = titles_gr_GR_cog.ti.Verses
syMA.commemoration92.couplet1.verse1 = "Ἑλισσαῖός σοι κλεῖθρα νηδύος λύει,"
syMA.commemoration92.couplet1.verse2 = "ᾯ κλεῖθρα Σωµανῖτις ἤνοιξας δόµου."

syMA.commemoration93.text = "Μνήμη τῆς δικαίας Ἰουδίθ, τῆς ἀνελούσης τὸν Ὀλοφέρνην."
syMA.commemoration93.couplet1.title = titles_gr_GR_cog.ti.Verses
syMA.commemoration93.couplet1.verse1 = "Ὃν πᾶς ἀνὴρ ἔφριττε δεινὸν ὁπλίτην,"
syMA.commemoration93.couplet1.verse2 = "Γυνὴ καθεῖλεν, Ἰουδίθ, Ὀλοφέρνην."

syMA.commemoration94.text = "Μνήμη τῆς δικαίας Ἐσθήρ, τῆς λυτρωσαμένης τὸν Ἰσραὴλ ἐκ θανάτου."
syMA.commemoration94.couplet1.title = titles_gr_GR_cog.ti.Verses
syMA.commemoration94.couplet1.verse1 = "Ἔσωσεν Ἐσθὴρ ἄνδρας Ἰσραηλίτας,"
syMA.commemoration94.couplet1.verse2 = "ᾍδου κυνῆν µέλλοντας ἐνδῦναι πάλαι."

syMA.commemoration95.text = "Μνήμη τῆς δικαίας Ἄννης, τῆς μητρὸς Σαμουὴλ τοῦ Προφήτου."
syMA.commemoration95.couplet1.title = titles_gr_GR_cog.ti.Verses
syMA.commemoration95.couplet1.verse1 = "Εὐχῆς τέκνον τεκοῦσα Σαµουὴλ µέγαν,"
syMA.commemoration95.couplet1.verse2 = "Νικᾷ Φενάνναν Ἄννα πολλὴν ἐν τέκνοις."

syMA.commemoration96.text = "Μνήμη τῆς δικαίας Σωσάννης."
syMA.commemoration96.couplet1.title = titles_gr_GR_cog.ti.Verses
syMA.commemoration96.couplet1.verse1 = "Κανὼν πρόκειται σωφρονούσαις ἐν βίῳ,"
syMA.commemoration96.couplet1.verse2 = "Ὁ τῆς Σωσάννης σωφρονέστατος βίος."

syMA.lastline = "Ταῖς αὐτῶν ἁγίαις πρεσβείαις, ὁ Θεός, ἐλέησον καὶ σῶσον ἡμᾶς. Ἀμήν."
