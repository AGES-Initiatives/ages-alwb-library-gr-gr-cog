A_Resource_Whose_Name = sy.m02.d19_gr_GR_cog

syMA.commemoration01.text = "Τῇ ΙΘʹ τοῦ αὐτοῦ μηνός, μνήμη τῶν Ἁγίων Ἀποστόλων, Ἀρχίππου, Φιλήμονος καὶ Ἀπφιας."
syMA.commemoration01as02.text = "Τῇ αὐτῇ ἡμέρᾳ, μνήμη τῶν Ἁγίων Ἀποστόλων, Ἀρχίππου, Φιλήμονος καὶ Ἀπφιας."
syMA.commemoration01.couplet1.title = titles_gr_GR_cog.ti.Verses
syMA.commemoration01.couplet1.verse1 = "Ποθῶν τὸν ἀκρόγωνον Ἄρχιππος λίθον."
syMA.commemoration01.couplet1.verse2 = "Κατηλοήθη τῷ πόθῳ τούτου λίθοις."
syMA.commemoration01.couplet2.verse1 = "Χώραν φιλοῦντα τὸν Φιλήμονα χλόης,"
syMA.commemoration01.couplet2.verse2 = "Χλωροῖς λόγοις τύπτουσιν ἠκανθωμένοις."
syMA.commemoration01.couplet3.verse1 = "Ἡπλωμένην παίουσιν εἰς γῆν Ἀπφίαν,"
syMA.commemoration01.couplet3.verse2 = "Εἰς οὐρανοὺς ἔχουσαν ὄμμα καρδίας."
syMA.commemoration01.single1 = "Ἄρχιππος δεκάτῃ ἐνάτῃ θάνε χερμαδίοισιν."
syMA.commemoration01.narration.p01 = "Οὗτοι ὑπῆρχον ἐπὶ τῆς βασιλείας Νέρωνος, µαθηταὶ χρηµατίσαντες Παύλου τοῦ Ἀποστόλου. Ἑορτῆς δὲ τῆς Ἀρτέµιδος ἀγοµένης ἐν Κολασσαῖς, ἥτις ἐστὶ πόλις Φρυγίας, καὶ αὐτῶν τῷ Θεῷ τὴν δοξολογίαν ἀναφερόντων τῇ ἐκκλησίᾳ, ἐπιθέµενοι αὐτοῖς οἱ Εἰδωλολάτραι, τῶν ἄλλων φυγόντων, µόνων δὲ αὐτῶν ὑποµεινάντων, συνέσχον αὐτούς, καὶ ἤγαγον παρὰ Ἀνδροκλεῖ. Τύπτεται οὖν παραυτίκα ὁ Ἄρχιππος, καὶ µὴ πεισθεὶς θῦσαι τοῖς εἰδώλοις, εἰς βόθρον ἐµβάλλεται µέχρις ὀσφύος, καὶ οὕτω λιθολευστεῖται, πρότερον ὑπὸ παίδων ῥαφίσι κεντηθείς. Ὁ δὲ Ἅγιος Φιλήµων, καὶ ἡ Ἀπφία διαφόρως βασανισθέντες, τέλει βίου ἐχρήσαντο."

syMA.commemoration02.text = "Τῇ αὐτῇ ἡμέρᾳ, μνήμη τῶν Ἁγίων Μαρτύρων Μαξίμου, Θεοδότου, Ἡσυχίου καὶ Ἀσκληπιοδότης."
syMA.commemoration02.couplet1.title = titles_gr_GR_cog.ti.Verses
syMA.commemoration02.couplet1.verse1 = "Ἀνδρῶν τριὰς σύναθλος εὐσθενεστάτη,"
syMA.commemoration02.couplet1.verse2 = "Ἀνδρίζεταί σοι, καὶ τομῆς, Τριάς, μέχρι."
syMA.commemoration02.couplet2.verse1 = "Ἔστεψε Χριστὸς τὴν Ἀσκληπιοδότην,"
syMA.commemoration02.couplet2.verse2 = "Ἧς ἐξέκοψε τὴν κεφαλὴν τὸ ξίφος."
syMA.commemoration02.narration.p01 = "Οὗτοι, παραστάντες τῷ Ἄρχοντι, καὶ µὴ πεισθέντες τὸν Χριστὸν ἐξοµόσασθαι, πολλαῖς αἰκίαις ὑπεβλήθησαν βασάνων, πρότερον µὲν ἐπὶ ξύλου ἀναρτηθέντες, καὶ ξεσθέντες σιδηροῖς ὄνυξιν· εἶτα ἐκ πόλεως εἰς πόλιν µεταφερόµενοι, καὶ περιελκόµενοι, θηρίοις ὠµοτάτοις ἐκδίδονται. Ἡ δὲ Ἀσκληπιοδότη πτερνισθεῖσα, καὶ ἐπὶ ξύλου τανυσθεῖσα, ὑπεράνω τῶν βασάνων ἐγένετο. Ὅθεν πάντες ὁµοῦ λίθοις βάλλονται, καὶ ἐν ἀλσώδεσι τόποις συρέντες, ξίφει τελειοῦνται."

syMA.commemoration03.text = "Τῇ αὐτῇ ἡμέρᾳ, μνήμη τοῦ Ὁσίου Πατρὸς ἡμῶν Ῥαβουλᾶ."
syMA.commemoration03.couplet1.title = titles_gr_GR_cog.ti.Verses
syMA.commemoration03.couplet1.verse1 = "Βουλὰς Ῥαβουλᾶς θεὶς ἀπράκτους δαιμόνων,"
syMA.commemoration03.couplet1.verse2 = "Ἀπῆλθε βουλῇ τοῦ Θεοῦ τῶν ἐνθάδε."
syMA.commemoration03.narration.p01 = "Ὁ ἐν Ἁγίοις Πατὴρ ἡµῶν Ῥαβουλᾶς, ἐν τῇ πόλει Σαµοσατέων γεννᾶται, παρά τινος Βαρυψαβᾶ παιδευθείς, ἀνδρὸς ἐνδοξοτάτου. Ὃς τῇ Σύρων γλώττῃ διαλεγόµενος, καὶ ἐκ νεαρᾶς ἡλικίας πᾶσαν ἀρετὴν µετερχόµενος, τὸν µονήρη βίον ὑποδύεται, καὶ µονωθείς, ἐν ὄρεσι καὶ σπηλαίοις, κατὰ τὸν µέγαν Ἠλίαν καὶ Ἰωάννην τὸν Βαπτιστήν, διῆγε. Μετὰ δέ τινας χρόνους, γενόµενος ἐν Φοινίκῃ µεθʼ ἑτέρου τινός, ταῖς ἀρεταῖς διαυγέστερον λάµψας, καὶ µὴ βουλόµενος, ἐµφανὴς τοῖς µεγάλοις γίνεται. Διὸ τῇ συνεργείᾳ Ζήνωνος τοῦ Βασιλέως, καὶ Ἰωάννου Προέδρου τῆς Βηρυτοῦ, µέσον τοῦ ὄρους, µοναστήριον µέγα πεποίηκε."
syMA.commemoration03.narration.p02 = "Τότε δή, καθάπερ Παῦλος καὶ Βαρνάβας, ἢ εἰπεῖν Πέτρος καὶ Ἰωάννης, Ῥαβουλᾶς καὶ οἱ σὺν αὐτῷ µέσον τῶν εἰδωλοµανούντων ἐλογίζοντο, πῇ µὲν ἐλέγχοντες, πῇ δὲ νουθετοῦντες, µικροῦ δεῖν πάντας τοὺς ἐκεῖσε κατοικοῦντας πρὸς θεογνωσίαν µετέβαλον. Τοῦτο δὴ πρῶτον ἔργον τοῦ µακαρίου ἐξαίρετον. Μετὰ δὲ Ζήνωνα, διαδέχεται τὰ σκῆπτρα τῆς βασιλείας Ἀναστάσιος. Τῇ οὖν τούτου πάλιν συνεργείᾳ, ἕτερον µοναστήριον κατεσκεύασε τό, Ῥαβουλᾶ, προσαγορευόµενον. Μετὰ δὲ τούτων, καὶ ἕτερα πολλὰ µοναστήρια συνεστήσατο ἐν διαφόροις τόποις."
syMA.commemoration03.narration.p03 = "Ἦν δὲ ὁ µακάριος ἐν πᾶσι νηφάλιος, κόσµιος, ἐπιεικής, διδακτικός, ἀόργητος, συµπαθής, φιλάδελφος, καὶ πρὸς πάντας εὔσπλαγχνος. Οἴῳ δὲ πάθει ὁ πονηρὸς αὐτῷ ἐνοχλῶν ὑπεισήρχετο, αὐτός, πεπυκνωµένος ὢν ὑπὸ τῆς Παλαιᾶς καὶ Νέας Γραφῆς, τὸ ἀντίῤῥοπον ἐπιλέγων καὶ ἐργαζόµενος, ἐφυγάδευε τὸ ὀχλοῦν αὐτῷ· τοιοῦτος ἦν ὁ µακάριος. Ἔζησε δὲ µέχρις Ἰουστινιανοῦ τοῦ Βασιλέως, ἤγουν τοῦ µεγάλου, τοῦ τὴν Ἁγίαν Σοφίαν, οἰκοδοµήσαντος. Καὶ γενόµενος ἐτῶν ὀγδοήκοντα, καὶ µικρόν τι προσβιούς, ἤκουσε φωνῆς ἄνωθεν λεγούσης αὐτῷ· Δεῦτε πρός µε πάντες οἱ κοπιῶντες καὶ πεφορτισµένοι, κἆγὼ ἀναπαύσω ὑµᾶς. Ταύτης ἐπακούσας, καὶ µικρὸν νοσήσας, ἀπῆλθε πρὸς Κύριον."

syMA.commemoration04.text = "Τῇ αὐτῇ ἡμέρᾳ, μνήμη τῶν Ὁσίων Πατέρων ἡμῶν καὶ Ὁμολογητῶν, Εὐγενίου καὶ Μακαρίου."
syMA.commemoration04.couplet1.title = titles_gr_GR_cog.ti.Verses
syMA.commemoration04.couplet1.verse1 = "Ὡς εὐγενεῖς ὅρπηκες ἐν γῇ Μακάρων"
syMA.commemoration04.couplet1.verse2 = "Οἰκοῦσιν Εὐγένιος σὺν Μακαρίῳ."
syMA.commemoration04.narration.p01 = "Ἰουλιανοῦ, κατὰ συγχώρησιν Θεοῦ, βασιλεύσαντος ἐν Βυζαντίῳ οἱ Χριστιανοὶ πάντες περιέκρυπτον ἑαυτούς, διὰ τὰς µυσαρὰς αὐτοῦ καὶ ἐναγεῖς θυσίας. Οἱ δὲ ὁµόφρονες αὐτῷ Ἕλληνες, οὐ µόνον ἀσελγοῦντες, σὺν αὐτῷ τοῦ αἰωνίου πυρὸς ὑπέκκαυµα ἑαυτοὺς παρεσκεύαζον, ἀλλὰ καὶ τοὺς Χριστιανοὺς τοῦτο ποιεῖν κατηνάγκαζον, καὶ µὴ θέλοντας. Τότε ὁ Μακάριος καὶ ὁ Εὐγένιος, οἱ τοῦ Χριστοῦ θεράποντες, κρατηθέντες, ὡµολόγησαν τὸν Χριστὸν ἐνώπιον αὐτοῦ Θεὸν εἶναι ἀληθινόν· αὐτὸν δὲ τὸν ἀσεβῆ καὶ ἀλάστορα ἤλεγξαν, ὡς παραβάντα τὴν ἐντολὴν τοῦ Θεοῦ, καὶ Ἕλληνα καὶ εἰδωλολάτρην γεγονότα."
syMA.commemoration04.narration.p02 = "Διὸ καὶ εἰς ὀργὴν τραπείς, ἱµάσι λεπτοῖς προστάξας δεθῆναι τούτους, ἐκρέµασε κατὰ κεφαλῆς· καὶ ἐπὶ πολλὰς ὥρας ἐκάπνιζεν αὐτοὺς δριµεῖαν κόπρον ὁ ἄθλιος. Εἶθʼ οὕτως ἐσχάραν σφοδρῶς ἐκπυρώσας, ἐκεῖσε τοὺς Ἁγίους γυµνοὺς ἁπλωθῆναι ἐκέλευσεν. Οἱ δὲ µακάριοι, τὰ ὄµµατα πρὸς οὐρανὸν ἄραντες, καὶ ὑπὸ Θείας δυνάµεως φυλαττόµενοι, ἤλεγχον τὴν κατακόνοιαν αὐτοῦ, ἀβλαβεῖς διαµένοντες. Τότε σιδηρώσας αὐτούς, ἐν Μαυριτανίᾳ εἰς ἐξορίαν ἀπέστειλεν. Οἱ δὲ Μάρτυρες, πορευόµενοι ἐν τῇ ἐξορίᾳ, ἔχαιρον ὑπὲρ Χριστοῦ διωκόµενοι, καὶ ψάλλοντες ὁµοῦ τό, Μακάριοι οἱ ἄµωµοι ἐν ὁδῷ, οἱ πορευόµενοι ἐν νόµῳ Κυρίου, ἠγαλλιῶντο τῷ πνευµάτι."
syMA.commemoration04.narration.p03 = "Φθάσαντες δὲ ἐκεῖσε, εἰς ὑψηλὸν τόπον ἀνῆλθον µόνοι διάγοντες. Οἱ δὲ ἐγχώριοι ἔλεγον αὐτοῖς· Ἐξέλθετε, ἀδελφοί, µακρὰν τῆς δε τῆς γῆς, ὅτι δράκων πονηρὸς οἰκεῖ ἐν αὐτῇ, τοῖς πλησιάζουσιν ὀλέθριος. Καὶ τῶν Ἁγίων, Ὑποδείξατε ἡµῖν, εἰπόντων, τὸ σπήλαιον, ἐν ᾧ τὴν οἴκησιν κέκτηται τὸ θηρίον· ἀπαγαγόντες αὐτούς, ὑπέδειξαν µακρόθεν τὸ σπήλαιον. Καὶ κλίναντες τὰ γόνατα ἐπʼ ἐδάφους, προσηύξαντο οἱ µακάριοι. Καὶ εὐθέως ἀστραπῆς ἄνωθεν κατελθούσης, ἐνέπρυσε τὸν δράκοντα, προσφάτως αὐτὸν ἐκπηδήσαντα ἐπὶ τῷ φυγεῖν, ὥς τε καὶ τὸν χοῦν τῆς γῆς σὺν αὐτῷ κατακαυθῆναι, καὶ τὸν ἀέρα βιαίας πνοῆς λυµαντικῆς ἐµφορηθῆναι."
syMA.commemoration04.narration.p04 = "Τοῦτο τὸ θαῦµα οἱ ἐγχώριοι θεασάµενοι, Ἕλληνες ὄντες, ἐπίστευσαν ἐπὶ τὸν Κύριον ἡµῶν Ἰησοῦν Χριστόν. Καὶ εἰσελθόντες οἱ Ἅγιοι εἰς τὸ σπήλαιον τοῦ δράκοντος, προσηύχοντο, ἐφʼ ὅλαις ἡµέραις τριάκοντα, µὴ ἔχοντές τι πρὸς βρῶσιν καὶ πόσιν. Ἀλλʼ ἦλθε µετὰ ταῦτα φωνὴ λέγουσα· Δοῦλοι τοῦ ἀληθινοῦ Θεοῦ καὶ Σωτῆρος ἡµῶν Ἰησοῦ Χριστοῦ, προσέλθετε ταύτῃ τῇ πλησίον ἡµῶν πέτρᾳ. Οἱ δὲ προσχόντες, εἶδον φῶς ἐν αὐτῇ, καὶ ἐσχίσθη εἰς δύο µέρη, καὶ ἐξῆλθεν ὕδωρ πολύ· ἐξ οὗ ἀρυσάµενοι οἱ Ἅγιοι καὶ εἰς κόρον ἐµφορηθέντες, τῆς τε πείνης καὶ δίψης ἐκουφίσθησαν εὐθέως. Καὶ τῇ τριακοστῇ ἡµέρᾳ, ᾐτήσαντο διὰ προσευχῆς οἱ µακάριοι ἀναλῦσαι, καὶ σὺν Χριστῷ εἶναι· καὶ τῆς δεήσεως αὐτῶν ἐπακούσας ὁ Κύριος, µετέστησεν ἀµφοτέρους, δοξάζοντας καὶ εὐλογοῦντας αὐτόν."

syMA.commemoration05.text = "Τῇ αὐτῇ ἡμέρᾳ, μνήμη τοῦ Ὁσίου Πατρὸς ἡμῶν Κόνωνος."
syMA.commemoration05.couplet1.title = titles_gr_GR_cog.ti.Verses
syMA.commemoration05.couplet1.verse1 = "Κόνων Ὅσιε, εἰ πάλην οἶδας φέρειν,"
syMA.commemoration05.couplet1.verse2 = "Καὶ μισθὸν εἶχες παρὰ Κυρίου μέγαν."
syMA.commemoration05.narration.p01 = "Οὗτος ἦν Κίλιξ τὸ γένος, ἀπετάξατο δέ, ἔτι νέος ὤν, ἐν τῇ Μονῇ τοῦ Πενθουκλᾷ, τῇ οὔσῃ πλησίον τοῦ Ἰορδάνου, Πρεσβύτερος γεγονώς, καὶ εἰς αὐτὸ τὸ ἄκρον τῆς ἀσκήσεως φθάσας. Ἐπεὶ δὲ ἐγνώσθη τὰ περὶ τῆς αὐτοῦ θαυµαστῆς ἀρετῆς τῷ τότε Ἀρχιεπισκόπῳ Πέτρῳ, ἐτάχθη παρʼ αὐτοῦ βαπτίζειν πάντας τοὺς ἐν τῷ Ἰορδάνῃ προσερχοµένους. Ἔχριεν οὖν αὐτοὺς καὶ ἐβάπτιζε. Καθότι οὖν ἔχριε γυναῖκα, ἐσκανδαλίζετο, καὶ διὰ τοῦτο ἐβούλετο ἀναχωρῆσαι τοῦ Κοινοβίου. Ὁσάκις οὖν ἔσχε λογισµὸν ἀναχωρῆσαι, ἐφίστατο αὐτῷ ὁ µακάριος Ἰωάννης ὁ Βαπτιστὴς καὶ Πρόδροµος τοῦ Κυρίου, λέγων· Καρτέρησον γέρων, καὶ κουφίζω σε τοῦ πολέµου."
syMA.commemoration05.narration.p02 = "Ἐν µιᾷ οὖν τῶν ἡµερῶν ἦλθε κόρη Πέρσισσα τοῦ βαπτισθῆναι· ἦν δὲ εὐειδὴς σφόδρα, καὶ τοσοῦτον ὡραία, ὥς τε µὴ δυνηθῆναι τὸν Ἅγιον γυµνὴν χρίσαι αὐτὴν τὸ ἔλαιον. Ποιησάσης οὖν δύο ἡµέρας, ἤκουσεν ὁ Ἀρχιεπίσκοπος περὶ τούτου, καὶ ἐξεπλάγη ἐπὶ τῷ Γέροντι, καὶ ἠθέλησεν ἀφορίσαι γυναῖκα ἐπὶ τούτῳ, ἀλλʼ οὐκ ἦν δυνατόν, διὰ τὸ µὴ δέχεσθαι τὸν τόπον. Ὁ δὲ Γέρων, λαβὼν τὸ µηλωτάριον αὑτοῦ, ἀνεχώρησεν εἰπών· ὅτι οὐκ ἔτι µενῶ ἐν τῷ τόπῳ τούτῳ. Ὑπαντᾷ δὲ αὐτῷ ὁ τίµιος Πρόδροµος ἔξωθεν τοῦ Κοινοβίου, καὶ λέγει αὐτῷ πραείᾳ τῇ φωνῇ· ὑπόστρεψον εἰς τὸ Μοναστήριόν σου, καὶ κουφίζω σε τοῦ πολέµου. Τότε ὁ Ἀββᾶς Κόνων λέγει αὐτῷ µετʼ ὀργῆς· Πίστευσον, ὅτι οὐχ ὑποστρέφω· πολλάκις γὰρ ὑπέσχου, καὶ οὐδὲν ἐποιήσας."
syMA.commemoration05.narration.p03 = "Κρατήσας οὖν αὐτὸν ὁ θεῖος Πρόδροµος, καὶ ἀναµοχλεύσας τὰ ἱµάτια αὐτοῦ, ἐσφράγισε τῷ σηµείῳ τοῦ σταυροῦ ὑποκάτω τοῦ ὀµφαλοῦ αὐτοῦ, καὶ εἶπεν αὐτῷ· Πίστευσόν µοι Ἀββᾶ Κόνων, ἤθελόν σε ἔχειν µισθὸν ὑπὲρ τοῦ πολέµου, νῦν δὲ ὑπόστρεψον, µηδὲν ἐνδοιάζων ἕνεκεν τούτου. Ὁ Γέρων οὖν ὑποστρέψας εἰς τὸ Κοινόβιον, τῇ ἐπαύριον χρίσας ἐβάπτισε τὴν Πέρσισσαν, µὴ θεωρήσας ὅτι γυνὴ ὑπῆρχεν. Ἐπιζήσας οὖν ὁ Ὅσιος ἄλλα εἴκοσι ἔτη, καὶ εἰς ἄκρον ἀπαθείας ἐλάσας, ὥστε νοµίζεσθαι αὐτὸν ὑπὲρ ἄνθρωπον εἶναι, ἐν εἰρήνῃ ἐκοιµήθη."

syMA.commemoration06.text = "Τῇ αὐτῇ ἡμέρᾳ, μνήμη τῆς Ὁσιας Μητρὸς ἡμῶν Φιλοθέης τῆς Ἀθηναίας."
syMA.commemoration06.couplet1.title = titles_gr_GR_cog.ti.Verses
syMA.commemoration06.couplet1.verse1 = "Ἡ Φιλοθέη τῶν τῇδε μεταστᾶσα,"
syMA.commemoration06.couplet1.verse2 = "χαίρουσʼ ἀνῆλθε πρὸς Μονὰς οὐρανίους."

alt1.syMA.commemoration01.text = "Τῇ ΙΘʹ τοῦ αὐτοῦ μηνός, μνήμη τῆς Ὁσιας Μητρὸς ἡμῶν Φιλοθέης τῆς Ἀθηναίας."
alt1.syMA.commemoration01.couplet1.title = syMA.commemoration06.couplet1.title
alt1.syMA.commemoration01.couplet1.verse1 = syMA.commemoration06.couplet1.verse1
alt1.syMA.commemoration01.couplet1.verse2 = syMA.commemoration06.couplet1.verse2

syMA.lastline = "Ταῖς αὐτῶν ἁγίαις πρεσβείαις, ὁ Θεὸς ἐλέησον ἡμᾶς. Ἀμήν."

cl.syMA.commemoration01.text = "[saint/com 1]"

cl.syMA.commemoration02.text = "[saint/com 2]"

cl.syMA.commemoration03.text = "[saint/com 3]"

cl.syMA.commemoration04.text = "[saint/com 4]"

cl.syMA.commemoration05.text = "[saint/com 5]"

cl.syMA.commemoration06.text = "[saint/com list]"
