A_Resource_Whose_Name = sy.m12.d13_gr_GR_cog

syMA.commemoration01.text = "Τῇ ΙΓʹ τοῦ αὐτοῦ μηνὸς ἄθλησις τῶν ἁγίων καὶ ἐνδόξων τοῦ Χριστοῦ Μαρτύρων Εὐστρατίου, Αὐξεντίου, Εὐγενίου, Μαρδαρίου, καὶ Ὀρέστου."
syMA.commemoration01.couplet1.title = titles_gr_GR_cog.ti.Verses
syMA.commemoration01.couplet1.verse1 = "Τὸν Εὐστράτιον καὶ συνάθλους δὶς δύο,"
syMA.commemoration01.couplet1.verse2 = "Ἅπαξ δύο κτείνουσι πῦρ τε καὶ ξίφος."
syMA.commemoration01.single1 = "Τούς γε σὺν Εὐστρατίῳ δεκάτῃ τρίτῃ ἔκτανεν ἄορ."
syMA.commemoration01.narration.p01 = "Οὗτοι ὑπῆρχον ἐπὶ Διοκλητιανοῦ καὶ Μαξιµιανοῦ, τῶν δυσσεβῶν βασιλέων, καὶ Λουσίου δουκός, τῆς Λιµιτανέων τάξεως κρατοῦντος, καὶ Ἀγρικολάου πᾶσαν τὴν τῆς ἀνατολῆς ἐπαρχίαν διοικοῦντος, ἄνωθεν µὲν καὶ ἐκ προγόνων σεβόµενοι τὸν Χριστόν, ὑποκρύπτοντες δὲ ἑαυτούς, φόβῳ τῶν τυράννων καὶ διωκτῶν. Τούτων, ὁ µὲν ἅγιος Εὐστράτιος, ἐκ τῆς Ἀραβρακηνῶν ὡρµᾶτο πόλεως, σκρινιάριος (χαρτοφύλαξ) ὑπάρχων τῆς Δουκικῆς τάξεως, καὶ ἐν αὐτῇ πρωτεύων. Ἐπιθυµῶν δὲ παῤῥησιάσασθαι τὴν εὐσέβειαν, καὶ τὸ τῆς ἐκβάσεως ἄδηλον δεδοικώς, τὴν ζώνην αὑτοῦ διά τινος τῶν ὑπηρετούντων ἀποτεθῆναι προσέταξεν ἐν τῇ κατὰ Ἀράβρακα Ἐκκλησίᾳ· τοῦτο θεὶς ἐν ἑαυτῷ καὶ ἀπόπειραν τοῦ σκοποῦ ποιησάµενος, ὡς εἰ ὁ πρεσβύτερος Αὐξέντιος εἰσελθὼν λάβοι αὐτήν, κατʼ εὐδοκίαν αὐτῷ γενέσθαι τὴν εἰς Χριστὸν ὁµολογίαν καὶ παῤῥησίαν, µηδὲν τῶν προσδοκωµένων ὑποπτήξαντα παραστῆναι· εἰδὲ ἕτερός τις τῆς Ἐκκλησίας τὴν ζώνην κοµίσαιτο, ἔτι τὴν εἰς Χριστὸν πίστιν περιφέρειν ἐν τῷ κρυπτῷ, καὶ µηδαµῶς εἰς ἐµφάνειαν ἐλθεῖν."
syMA.commemoration01.narration.p02 = "Κατὰ νοῦν δὲ αὐτῷ τὰ τῆς πείρας ἐκβάντα θεασάµενος καὶ τοῦ πρεσβυτέρου Αὐξεντίου τὴν ζώνην ἀνελοµένου, ὑπειληφώς, ὅτι καλῶς αὐτῷ ἡ διὰ Χριστὸν ἀποβήσεται µαρτυρία, ἐµφανὴς τῷ Λυσίᾳ κατέστη, καὶ παῤῥησιάζεται τὴν εὐσέβειαν. Ἐν γὰρ τῷ τοὺς Ἁγίους τοὺς προαθλήσαντας παριστᾶν, καὶ αὐτὸς τῷ Λυσίᾳ παρέστη· καὶ γὰρ ἦν τῆς τοιαύτης τάξεως πρῶτος· διὸ καὶ πρῶτον ἑαυτὸν ἀναγορεύει χριστιανόν. Ὅθεν παρὰ τοῦ τυράννου ἀφαιρεῖται τὴν ζώνην καὶ κατὰ πρόσταξιν αὐτοῦ γυµνοῦται, καὶ διαταθεὶς ἐπὶ γῆς µαστίζεται. Εἶτα σχοινίοις δεθείς, εἰς ὕψος µετεωρίζεται καὶ τῷ ὑποστρωθέντι αὐτῷ πυρὶ κάτωθεν καταφλέγεται. Μετὰ τοῦτο, ἅλατι καὶ ὄξει συµφυραθέντι, τοῖς καταφλεχθεῖσιν ἐπιχέεται µέλεσι, καὶ ὀστράκοις τὰς πλευρὰς κατατρίβεται· καὶ παραδόξως θαυµατουργήσας, (κατέστη γὰρ ὅλος ὑγιής·) τὸν ἅγιον Εὐγένιον ἐκκαλεῖται πρὸς τὴν εἰς Χριστὸν πίστιν, καὶ παῤῥησίᾳ καὶ αὐτὸς ὁµολογεῖ, σύµφωνα εἶναι λέγων τῷ ἁγίῳ Εὐστρατίῳ καὶ τὸ αὐτὸ σέβας τῷ παρʼ ἐκείνου τιµωµένῳ προσάγει Θεῷ."
syMA.commemoration01.narration.p03 = "Τότε κρηπῖσι σιδηραῖς ἡλωθεὶς ὁ ἅγιος Εὐστράτιος, ἀπὸ τῆς Σεβαστιανῶν Πόλεως, µέχρι Νικοπόλεως ἐλαύνεται, συνάµα τῷ Εὐγενίῳ. Καὶ ἐν τῷ µεταξὺ διαστήµατι, ὁ ἅγιος Μαρδάριος, ἐλαυνόµενον ἰδὼν τὸν ἅγιον Εὐστράτιον καὶ ἐν τοιούτῳ σχήµατι τὸν περίβλεπτον ἐννοήσας, ἐµακάρισέ τε αὐτὸν τῆς καρτερίας, ὅτι διὰ τὴν εἰς Χριστὸν πίστιν εἰς οἵαν ἀνθʼ οἵας ἦλθε κατάστασιν, ἐκ περιφανοῦς καὶ γένους λαµπροῦ τὰ τῶν κακούργων πάσχειν ἑλόµενος. Καὶ σύµβουλον εἰς τοῦτο λαβὼν τὴν γυναῖκα, προτρεποµένην καὶ αὐτὴν αὐτὸν πρὸς τὴν ἄθλησιν, ταύτην καὶ τὰ ἐξ αὐτῆς τέκνα τῷ Θεῷ παραθείς, κατὰ τὴν ὁδὸν ἐλαυνόµενον τὸν ἅγιον Εὐστράτιον ἔφθασε, καὶ συνεδέθη αὐτῷ."
syMA.commemoration01.narration.p04 = "Εἰς ἐξέτασιν δὲ τοῦ Λυσίου καθίσαντος, ὁ ἅγιος Αὐξέντιος πρῶτος ἀπετµήθη τὴν κεφαλήν, ἑαυτὸν ὀνοµάσας Χριστιανόν. Ὁ δὲ ἅγιος Μαρδάριος, τρυπηθεὶς τοὺς ἀστραγάλους, κατὰ κεφαλῆς ἐκρεµάσθη καὶ ὀβελίσκοις ὀξέσι πεπυρωµένοις τὰ µετάφρενα κατεφλέχθη καὶ τῷ Θεῷ τὸ Πνεῦµα παρέθετο. Ὁ δὲ ἅγιος Εὐγένιος τὴν γλῶσσαν τέµνεται καὶ τὰ σκέλη ῥοπάλοις συνθλᾶται, καὶ ἐν αὐτοῖς τοῖς δεινοῖς ἀφίησι τὴν ψυχήν."
syMA.commemoration01.narration.p05 = "Ἐπεὶ δὲ ὁ ἅγιος Ὀρέστης, ἐν τῷ µέλλειν κατὰ τοῦ σκοποῦ τὰς χεῖρας κινεῖν, δῆλος ἐγένετο, ὡς τῆς τῶν χριστιανῶν πίστεως καὶ αὐτὸς ὢν (ὁ γὰρ Σταυρός, ὃν ὡς φυλακτήριον ἐν τῷ στήθει περιέφερεν, ἐν τῷ ἀκοντίσαι, συστραφέντος αὐτοῦ, ἔξωθεν ἐφάνη·) ἐρωτηθεὶς καὶ αὐτός, Χριστοῦ δοῦλον ἑαυτὸν ὠνόµασε καὶ τῷ ἁγίῳ συνεδέθη Εὐστρατίῳ, καὶ παρεπέµφθησαν ἀµφότεροι παρὰ τοῦ Λυσίου εἰς τὸν Ἀγρικόλαον, συµφέρον τοῦτο νοµίσαντος τοῦ Λυσίου, οὐ µόνον διὰ τὴν ἐν λόγοις Εὐστρατίου σοφίαν καὶ δύναµιν στηλιτεύσαντος αὐτὸν κατὰ τῆς θρησκείας αὐτοῦ καὶ µυκτηρίσαντος, ἀλλʼ ἵνα µὴ καὶ αὖθις θαυµατουργήσας, πολλοὺς πρὸς τὴν εἰς Χριστὸν ἐπισπάσηται πίστιν."
syMA.commemoration01.narration.p06 = "Παραστὰς οὖν τῷ Ἀγρικολάῳ ὁ ἅγιος Εὐστράτιος, καὶ πᾶσαν τῆς ἑλληνικῆς πλάνης τὴν ἀπάτην ἐκ τῶν παρʼ αὐτοῖς λεγοµένων στηλιτεύσας (καὶ γὰρ ἦν ἄκρος τὴν παίδευσιν·) καὶ τὴν κατὰ Χριστὸν οἰκονοµίαν διεξελθὼν καὶ ἐκπλήξας τὸν τύραννον καὶ τὸν τόµον τῆς διατάξεως αὐτοῦ ἐγχειρίσας τῷ ἁγίῳ Βλασίῳ τῷ Ἐπισκόπῳ ἐν τῇ εἱρκτῇ (ὃς καὶ τῶν ἀχράντων αὐτῷ µυστηρίων µετέδωκε·) τοῦ ἁγίου Ὀρέστου, ἐν σιδηρῷ κραββάτῳ ἐκπυρωθέντι, πρότερον τεθέντος καὶ ἐν αὐτῷ τὸ τέλος λαβόντος, ὕστερος αὐτός, ἀναφθείσης καµίνου, ἐµβληθεὶς ἐν αὐτῇ, τὸν τοῦ µαρτυρίου στέφανον ἐκοµίσατο. Ἡ δὲ σύναξις αὐτῶν τελεῖται ἐν τῷ ἁγίῳ Ἀποστολείῳ τοῦ ἁγίου Ἀποστόλου καὶ Εὐαγγελιστοῦ Ἰωάννου τοῦ Θεολόγου, πλησίον τῆς ἁγιωτάτης µεγάλης Ἐκκλησίας."

syMA.commemoration02.text = "Τῇ αὐτῇ ἡμέρᾳ μνήμη τῆς ἁγίας Μάρτυρος Λουκίας τῆς Παρθένου."
syMA.commemoration02.couplet1.title = titles_gr_GR_cog.ti.Verses
syMA.commemoration02.couplet1.verse1 = "Ὡς Παρθένος µέν, ἓν στέφος ἡ Λουκία,"
syMA.commemoration02.couplet1.verse2 = "Ὡς δʼ ἐκ ξίφους καὶ Μάρτυς, ἄλλο λαµβάνει."
syMA.commemoration02.narration.p01 = "Αὕτη ἦν ἐκ τῆς Συρακούσης πόλεως, τῆς κατὰ τὴν Σικελίαν, µεµνηστευµένη ἀνδρί. Διὰ δὲ τὴν ἐνσκήψασαν νόσον τῇ ταύτης µητρί, ἅµα αὐτῇ ἐπὶ Κατάνην παρεγένετο, διεθησοµένη τῆς ἁγίας Μάρτυρος Ἀγάθης, ἀπαλλάξαι τῆς αἱµοῤῥοίας τὴν µητέρα αὐτῆς. Παραγενοµένη δέ, ὄναρ εἶδε τὴν ἁγίαν Ἀγάθην, τήν τε ἴασιν παρεχοµένην τῇ µητρὶ αὐτῆς, καὶ προθεσπίζουσαν αὐτῇ περὶ τοῦ κατὰ Χριστὸν µαρτυρίου. Ὡς δὲ ἡ µήτηρ αὐτῆς γέγονεν ὑγιής, τῶν ὑπαρχόντων αὑτῆς διανοµὴν πρὸς τοὺς πένητας ποιήσασα, εὔθυµος ἦν πρὸς τὴν τοῦ Χριστοῦ ὁµολογίαν. Παρὰ δὲ τοῦ Μνηστῆρος διαβληθεῖσα, παρέστη τῷ ἄρχοντι Πασχαίῳ, ὃς ἐκέλευσεν αὐτὴν ἐν πορνείῳ ἀπενεχθεῖσαν ὑβρισθῆναι· διέµεινε δὲ τῇ τοῦ Χριστοῦ χάριτι ἐν ἁγνείᾳ, καί τοι πολλῶν µὲν συνελθόντων, µὴ δυνηθέντων δὲ µετακινῆσαι αὐτὴν ἐκ τοῦ τόπου, ἔνθα ἐστήρικτο. Ἀπαγορεύσαντες δὲ τὴν αὐτῆς µετάθεσιν, καὶ µηδὲ διὰ τῆς πυρᾶς, ἣν ἀνῆψαν ἔνθα ἡ Ἁγία ἵστατο, αὐτὴν καταφλέξαντες, διὰ τὸ ὑπὸ Θεοῦ ταύτην φυλάττεσθαι, ξίφει τὴν αὐτῆς ἀπέτεµον κεφαλήν."

syMA.commemoration03.text = "Τῇ αὐτῇ ἡμέρᾳ μνήμη τοῦ ὁσίου Πατρὸς ἡμῶν Ἀρσενίου τοῦ ἐν τῷ Λάτρῳ."
syMA.commemoration03.couplet1.title = titles_gr_GR_cog.ti.Verses
syMA.commemoration03.couplet1.verse1 = "Τὸν Ἀρσένιον ἐκµιµούµενος, Πάτερ,"
syMA.commemoration03.couplet1.verse2 = "Καὶ Ἀρσενίῳ συγχορεύεις ἐν πόλῳ."
syMA.commemoration03.narration.p01 = "Οὗτος ὁ ὅσιος Πατὴρ ἡµῶν καὶ θαυµατουργὸς Ἀρσένιος, ἐκ Βυζαντίδος ὑπῆρχε τῆς Πόλεως, γονέων εὐσεβῶν καὶ πιστῶν, εὐπόρων δὲ καὶ τὰ πρῶτα φερόντων ὑπάρχων υἱός. Οὕτω γοῦν γένους καταγοµένου τοῦ µακαρίου, περιφανεστάτου καὶ λαµπροῦ καὶ τὴν εὐσέβειαν ἐπὶ µᾶλλον αὐξάνοντος, προσεβραβεύθη αὐτῷ καὶ ἕτερόν τι παρὰ τοῦ τότε κρατοῦντος ἀξίωµα, µέγας Στρατηγὸς καὶ Πατρίκιος τοῦ τῶν Κιβυῤῥαιωτῶν χρηµατίσας θέµατος. Καιρῷ δέ τινι, στόλος διαπόντιος κελεύσει κινεῖται βασιλικῇ, οὗ τὴν προστασίαν αὐτὸς ἐγχειρίζεται. Βρασµοῦ δὲ γενοµένου ἐξ ἐσχάτων τῆς θαλάσσης τῶν πυθµένων, ἅπαντα τὰ πλοῖα κατεποντίσθησαν, αὐτοῦ µόνου ἐν χέρσῳ διασωθέντος."
syMA.commemoration03.narration.p02 = "Ἀδείας δὲ ἐντεῦθεν τυχών, ἧς ἠφίετο ἐκ πολλοῦ, τὸ µονότροπον εἵλετο σχῆµα, ὑποπιάζων τὸ σῶµα καὶ δοῦλον ποιῶν τῆς ψυχῆς· ὁ δʼ ὑποπιασµός, νηστεία, ἀγρυπνία, χαµευνία καὶ ἡ ἄλλη κακουχία τοῦ σώµατος ἦν. Πρὸς δὲ τούτοις καὶ σιδήρων βάρει ἐστενοχώρει τὴν σάρκα, ὁ καὶ σιδήρου καὶ ἀδάµαντος δυνατώτερος καὶ στεῤῥότερος. Τὰ δέ γε τῶν δακρύων πελάγη, τὰς παννύχους στάσεις καὶ τὰς τῶν πονηρῶν πνευµάτων ἐφόδους καὶ τὰς ἐν ψύχει καὶ γυµνότητι καρτερίας αὐτοῦ, οὐδείς, ὡς οὐδὲ ψάµµον ἀπαριθµήσειεν."
syMA.commemoration03.narration.p03 = "Οὕτω καλῶς ἐνάγων ὁ µακάριος, εἰς τόπον ἀντικρὺ τοῦ καλουµένου Ἱεροῦ ὑπὸ τοῦ Πνεύµατος πέµπεται. Ἐκεῖσε δὲ καλῶς ὁ γενναῖος σπείρας ἐν δάκρυσι καὶ τὸν τόπον ἐκεῖνον ἐναποφήνας κλαυθµῶνος, ἐν ἀγαλλιάσει θερίζειν ἄρχεται. Ἐσθὴς δὲ αὐτῷ τριχίνη, ἅπαν κατατρύχουσα τὸ ἀπὸ τῶν σιδήρων ἐλλεῖπον µέρος τοῦ σώµατος. Ἐτρέφετο δὲ ἀγρίαις βοτάναις, ἀτροφίαν ὡς ἄν τις εἴπῃ µᾶλλον, οὐχὶ τροφήν· καὶ ταύταις οὐκ εἰς κόρον, ἀλλʼ ὅσον µόνον ἐναπογεύεσθαι. Τὴν δίψαν δὲ αὐτῷ ὕδωρ ὅτι λίαν βραχύ, διὰ δύο ἢ τριῶν ἡµερῶν, ἐθεράπευεν."
syMA.commemoration03.narration.p04 = "Εἶτα τὸ Λάτρον καταλαβὼν τὸ θαυµάσιον, θαυµαστῶς ἐκεῖσε διέτριβεν ὁ πανθαύµαστος, καὶ τὴν ἐν τῷ σπηλαίῳ ἐµφωλεύουσαν ἀσπίδα καὶ τὰ ὕδατα λυµαινοµένην, εὐχῇ µόνῃ καὶ τύπῳ Σταυροῦ, νεκρὰν παραχρῆµα εἰργάσατο."
syMA.commemoration03.narration.p05 = "Καταλαβὼν δὲ τὴν ἱερὰν τῶν Κελλιβάρων Μονὴν ἐκ θείας κελεύσεως καὶ µικρὸν εἰς αὐτὴν προστατεύσας, πολλοῖς εἰς ἀρετὴν ἀλείπτης ἐγένετο. Εἶτα πάλιν τῆς Λαύρας ἀπαναστάς, πρὸς τὴν ποθουµένην ἡσυχίαν ἀνέδραµεν, ὑστερούµενος, θλιβόµενος, κακουχούµενος. Εἴς τινα δὲ τρώγλην, ἐν ᾗ συχναὶ θηρίων διατριβαὶ καὶ µοναὶ ἐτύγχανον, φέρων ἐκδίδωσιν ἑαυτόν· καὶ τοῖς θηρίοις συνδιαιτώµενος, ἀτρέµας ἔµενεν, ὡς ἄλλος ἀναφανεὶς Δανιὴλ ἐν τῷ λάκκῳ τῶν λεόντων ποτέ. Ποιήσας δὲ ἐκποδὼν τὰ θηρία, τὴν τούτων τρώγλην φροντιστήριον ψυχῶν κατεσκεύασε."
syMA.commemoration03.narration.p06 = "Φοιτᾷ πάλιν εἰς τὴν Λαύραν ὁ µέγας, τῇ παρακλήσει τῶν ἀδελφῶν· οὐ µέν τοι κοινῶς, µόνος δὲ τῷ µόνῳ λατρεύων Θεῷ, ἔν τινι στενοτάτῳ κελλίῳ ἑαυτὸν κατακλείσας, ἐν ὅλαις δὲ ταῖς τῆς ἑβδοµάδος ἡµέραις, µήτε φθεγγόµενος, µήτε βρῶσιν δεχόµενος, πλὴν µόνης τῆς Κυριακῆς τῶν ἡµερῶν· ἐν ταύτῃ γὰρ εἴθιστο τῷ µεγάλῳ καὶ τὰ ἀµφότερα δρᾶν. Ἀλλὰ καὶ πικρὰ ὕδατα τῇ ῥάβδῳ ἀναταράξας, εἰς ἡδύτητα ταῦτα µετέβαλε. Τοσοῦτον δὲ ἀπαθείᾳ συνέζη, ὡς µὴ σωµατικῆς δεῖσθαι τροφῆς· ἐτρέφετο γὰρ ὑπὸ τοῦ τῶν Ἀγγέλων ἄρτου καὶ τῆς µενούσης τροφῆς."
syMA.commemoration03.narration.p07 = "Ταῦτα ποιῶν καὶ πραγµατευόµενος φρονίµως τε καὶ ἀνδρείως, σωφρόνως τε καὶ δικαίως πολιτευόµενος, ἐπεὶ πρὸς τὴν ἄνω µετεκαλεῖτο ζωήν, τοὺς πέριξ µονάζοντας µετακαλεσάµενος, καὶ τούτους περὶ ἀποταγῆς κόσµου καὶ τῶν ἐν κόσµῳ, ἔτι δὲ καὶ περὶ ὑποµονῆς καὶ φιλαδελφίας πνευµατικῆς, καὶ περὶ ταπεινώσεως καὶ προσευχῆς ἐκδιδάξας τρανῶς, εἰς γῆν ὑποκλίνας τὸ γόνυ καὶ δακρύων πλήσας τοὺς ὀφθαλµούς, τὴν ἁγίαν αὐτοῦ ψυχὴν εἰς τὰς ἀχράντους χεῖρας ἐναπέθετο τοῦ Θεοῦ, πολλὰ µετὰ θάνατον θαύµατα ἐργασάµενος."
syMA.commemoration03.narration.p08 = "Τὸν γὰρ τὴν σορὸν αὐτοῦ κατορύττειν ἐπιχειροῦντα µαινόµενον ἄνδρα, καὶ διὰ τοῦτο τὴν τῶν µελῶν εἰκότως δεξάµενον πάρεσιν, εἰς συναίσθησιν ἐλθόντα καὶ ἐν αὐτῷ τῷ τοῦ Ἁγίου τύµβῳ µετανοήσαντα, ὑγιᾶ καθίστησι, λιτανείᾳ τῶν ἀδελφῶν. Μοναχὸς δέ τις ὑδέρῳ δεινῷ κατεχόµενος ἐν τῷ τοιούτῳ προσδραµὼν τάφῳ, ἅµα τῇ εὐχῇ καὶ τὴν ῥῶσιν ἀπέλαβεν, εὐχαριστῶν ἅµα καὶ δοξάζων τὸν τοὺς Ἁγίους αὐτοῦ δοξάζοντα Χριστόν, τὸν µόνον ἀληθινὸν καὶ Σωτῆρα τῶν ἡµετέρων ψυχῶν."

syMA.commemoration04.text = "Μνήμη τοῦ ἁγίου νέου Ἱερομάτυρος Γαβριήλ, Ἀρχιεπισκόπου Σερβίας, τοῦ ἐν Προύσῃ μαρτυρήσαντος κατὰ τὸ ἔτος ͵αχνθʹ (1659)."
syMA.commemoration04.couplet1.title = titles_gr_GR_cog.ti.Verses
syMA.commemoration04.couplet1.verse1 = "Ὑψοῦ κρεµασθεὶς τὸν κρεµασθέντα ξύλῳ,"
syMA.commemoration04.couplet1.verse2 = "Μιµῇ Γαβριὴλ καὶ στέφῃ διπλῷ στέφει."

syMA.lastline = "Ταῖς αὐτῶν ἁγίαις πρεσβείαις, ὁ Θεός, ἐλέησον καὶ σῶσον ἡμᾶς. Ἀμήν."

cl.syMA.commemoration01.text = "[saint/com 1]"

cl.syMA.commemoration02.text = "[saint/com 2]"

cl.syMA.commemoration03.text = "[saint/com 3]"

cl.syMA.commemoration04.text = "[saint/com 4]"

cl.syMA.commemoration05.text = "[saint/com 5]"

cl.syMA.commemoration06.text = "[saint/com list]"
