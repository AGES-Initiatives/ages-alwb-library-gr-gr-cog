A_Resource_Whose_Name = sy.m09.d11_gr_GR_cog

syMA.commemoration01.text = "Τῇ ΙΑʹ τοῦ αὐτοῦ μηνός μνήμη τῆς Ὁσίας Μητρὸς ἡμῶν Θεοδώρας τῆς ἐν Ἀλεξανδρείᾳ."
syMA.commemoration01.couplet1.title = titles_gr_GR_cog.ti.Verses
syMA.commemoration01.couplet1.verse1 = "Καὶ σχῆμα καὶ νοῦν ἀῤῥενοῖ Θεοδώρα,"
syMA.commemoration01.couplet1.verse2 = "Καὶ τὸν μέγαν νοῦν αἰσχύνει πρὸ τοῦ τέλους."
syMA.commemoration01.single1 = "Ἑνδεκάτῃ πύματον Θεοδώρη ὕπνον ἰαύει."
syMA.note1 = "Τὸ Συναξάριον τοῦτο, ὡς καὶ ἄλλα τοιούτων γυναικῶν, συνεγράφη διὰ στίχων Ἰάμβων· πολλοὶ ὅμως ἐξ αὐτῶν εἰσιν ἄμετροι, τὸ δωδεκασύλλαβον σῴζοντες μόνον."
syMA.commemoration01.poem.verse01 = "Τῇ θείᾳ βίβλῳ Διαθήκης τῆς Νέας*,"
syMA.commemoration01.poem.verse02 = "Ὡς ἐξισοῦσθαι, φησί, παρθένοις δέκα,"
syMA.commemoration01.poem.verse03 = "Τὴν βασιλείαν οὐρανῶν Χριστοῦ στόμα,"
syMA.commemoration01.poem.verse04 = "Ἐν ἀνδρικῷ σχήματι γυναῖκες δέκα,"
syMA.commemoration01.poem.verse05 = "Ἀπήμβλυναν τὰ κέντρα τοῦ βροτοκτόνου."
syMA.commemoration01.poem.verse06 = "Δῶρον Θεοῦ λαχοῦσα τὴν κλῆσιν μία,"
syMA.commemoration01.poem.verse07 = "Ὥρμητο δʼ αὕτη χώρας Ἀλεξανδρέων·"
syMA.commemoration01.poem.verse08 = "Ἡ δὴ νομίμῳ συμπλακεῖσα συζύγῳ,"
syMA.commemoration01.poem.verse09 = "Εὔτακτον ἦγεν ἀκατάγνωστον βίον."
syMA.commemoration01.poem.verse10 = "Φθόνῳ δὲ πάντως δαίμονος κακοσχόλου,"
syMA.commemoration01.poem.verse11 = "Ἐγκλήματι μοιχείας ἁλοῦσα τότε,"
syMA.commemoration01.poem.verse12 = "Καὶ γνοῦσα καὶ ζητοῦσα τὴν σωτηρίαν,"
syMA.commemoration01.poem.verse13 = "Εὐαγγελικῶν ῥημάτων τοῦ Κυρίου,"
syMA.commemoration01.poem.verse14 = "Ἤκουσεν οὕτως· Ὡς λέληθεν οὐδόλως"
syMA.commemoration01.poem.verse15 = "Ὅπερ κρυφίως, ὡς λαθοῦσα, σὺ φέρεις."
syMA.commemoration01.poem.verse16 = "Καὶ λοιπὸν ὡς ἔγνωκε τὴν ἁμαρτίαν,"
syMA.commemoration01.poem.verse17 = "Ὡς μύσος ἀκάθαρτον, ὡς βδέλυγμά τι,"
syMA.commemoration01.poem.verse18 = "Στολὴν ἀποῤῥίψασα τὴν ἐξ αἰσχύνης,"
syMA.commemoration01.poem.verse19 = "Ὡς Θεόδωρος ἀγγελικὴν λαμβάνει."
syMA.commemoration01.poem.verse20 = "Καὶ μὴν προσῆλθε τῷ χορῷ τῶν ἀζύγων."
syMA.commemoration01.poem.verse21 = "Κλαίουσα καὶ πενθοῦσα τὴν ἁμαρτίαν."
syMA.commemoration01.poem.verse22 = "Ἐπὶ χρόνοις δέ τισι δουλειῶν βάρει"
syMA.commemoration01.poem.verse23 = "Κάμνουσα, πυκτεύουσα τοῖς ἀγωγίμοις,"
syMA.commemoration01.poem.verse24 = "Ἤκουσε πόρνος· δεῖγμα τούτου καὶ βρέφος,"
syMA.commemoration01.poem.verse25 = "Προσριφθὲν αὐτῇ τῆς μονῆς ἔξω, φθόνῳ,"
syMA.commemoration01.poem.verse26 = "Ψυχοφθόρου δράκοντος· ἄλλου γὰρ τίνος;"
syMA.commemoration01.poem.verse27 = "Ὃ καὶ λαβοῦσα, καὶ τρέφουσα γνησίως,"
syMA.commemoration01.poem.verse28 = "Ἔσπευδε λαβεῖν, ὡς γυνὴ κατὰ φύσιν."
syMA.commemoration01.poem.verse29 = "Κρύει δὲ καὶ καύσωνι καὶ χαμευνίᾳ"
syMA.commemoration01.poem.verse30 = "Προσκαρτεροῦσα τῷ πυλῶνι, καὶ χρόνοις"
syMA.commemoration01.poem.verse31 = "Ἑπτὰ κατατακεῖσα συκοφαντίαις,"
syMA.commemoration01.poem.verse32 = "Εἰσῆλθεν ὀψὲ τῆς μονῆς ἐντὸς βίᾳ,"
syMA.commemoration01.poem.verse33 = "Οὐχ ὡς γυνή, σχήματι διʼ ἀνδρικῷ πάλιν."
syMA.commemoration01.poem.verse34 = "Αὐτίκα πυκναῖς ταῖς προσευχαῖς καὶ κόποις,"
syMA.commemoration01.poem.verse35 = "Τήξασα σῶμα, καὶ στάσει τῇ παννύχῳ,"
syMA.commemoration01.poem.verse36 = "Καὶ νοῦν λαβοῦσα τῆς ἄνω κληρουχίας,"
syMA.commemoration01.poem.verse37 = "Κατὰ σκοπὸν πέφθακεν, ὥς περ ἠγάπα."
syMA.commemoration01.poem.verse38 = "Φρικτὸν τὸ θαῦμα! τίς ἄρα μὴ θαυμάσει;"
syMA.commemoration01.poem.verse39 = "Γυνὴ λαθοῦσα πλῆθος ἀνδρῶν ἀζύγων,"
syMA.commemoration01.poem.verse40 = "Εἷς ὥς περ αὐτῶν ἐν μέσῳ τοῦ σταδίου,"
syMA.commemoration01.poem.verse41 = "Ἀσκητικῶς λάμψασα, φωστὴρ ὡς μέγας."
syMA.commemoration01.poem.verse42 = "Ἐπάξια φέρουσα τῶν πάντων γέρα,"
syMA.commemoration01.poem.verse43 = "Ἀπῆλθε χαρᾷ πρὸς ποθεινὸν Νυμφίον."
syMA.commemoration01.poem.verse44 = "Οἱ γοῦν μονασταὶ θαῦμα τοῦτο τὸ ξένον,"
syMA.commemoration01.poem.verse45 = "Ἰδόντες ἐξέστησαν· ὢ φρικτῆς θέας!"

syMA.commemoration02.text = "Τῇ αὐτῇ ἡμέρᾳ μνήμη τοῦ Ὁσίου Πατρὸς ἡμῶν Εὐφροσυνου τοῦ μαγείρου."
syMA.commemoration02.narration.p01 = "Οὗτος, ἐξ ἀγροίκων ἀποτεχθεὶς καὶ ἰδιώτης ὤν, μοναστῶν διάκονος ἐχρημάτισε, παρορώμενος πολλὰ καὶ μυκτηριζόμενος, καὶ τῷ μαγειρείῳ προστετηκώς. Ἐν ᾧ δὲ ἦν οὗτος φροντιστηρίῳ, Ἱερεὺς τῶν εὐαρεστούντων ἐξελιπάρει τὸν Κύριον ὑποδειχθῆναι αὐτῷ αἰσθητῶς τὰ τοῖς ἀγαπῶσιν αὐτὸν ἀποκείμενα ἀγαθά· καὶ μιᾷ τῶν νυκτῶν ἐδόκει ἐν Παραδείσῳ ἑστάναι, καὶ θάμβει κατενόει τὰ ὁρώμενα. Εἶδε δὲ πρὸς τούτοις καὶ τὸν τῆς μονῆς μάγειρον, τὸν Εὐφρόσυνον, μέσον ἑστῶτα καὶ ἐν ἀπολαύσει ὄντα τῶν ἐν Παραδείσῳ ἐκείνων ἀγαθῶν, ᾧ καὶ προσεγγίσας ἠρώτα μαθεῖν· Τίς ἆρα ὁ Παράδεισος οὗτος; πῶς ἐνταῦθα εὑρέθη; Καὶ ὅς· Οὗτός ἐστι τὸ καταγώγιον τῶν τοῦ Θεοῦ ἐκλεκτῶν, κἀγώ, διὰ τὴν πολλὴν τούτου ἀγαθότητα, ἐνθάδε συνεχωρήθην αὐλίζεσθαι, ἔφη."
syMA.commemoration02.narration.p02 = "Καὶ ὁ Ἱερεύς· Τί δὲ ἐργάζῃ ἐν τούτῳ τῷ Παραδείσῳ; Τὴν ἐξουσίαν ἔχων πάντων τῶν φαινομένων σοι, ἐνηδύνομαι τῇ τούτων αἰσθήσει, φησὶν ὁ Εὐφρόσυνος. Καὶ ὁ Ἱερεύς· Δύνασαί μοι δοῦναί τι; Καὶ ὁ Εὐφρόσυνος· Εἰ βούλει, λήψῃ τῇ τοῦ Θεοῦ μου ἀγαθότητι. Τότε ὁ Ἱερεύς, δείξας τῇ χειρὶ μῆλα, ἐπεζήτει ἐξ αὐτῶν· καὶ λαβὼν ὁ Εὐφρόσυνος, δέδωκε τῷ Ἱερεῖ πρὸς τὸ παλλίον, εἰρηκώς· Ὥσπερ ἐζήτησας, λαβὼν κατατρύφησον. Καὶ παρευθύς, ὡς τὸ ξύλον ἔκρουσε τῆς Ἑωθινῆς ὑμνῳδίας, διυπνισθεὶς ὁ Ἱερεύς, ὡς ὄναρ τὸ φανὲν ὑπετόπαζε· πρὸς τὸ παλλίον δὲ ὑφαπλώσας καὶ τὰ μῆλα κατασχών, τῇ ἡδύτητι τῆς ὀσφρήσεως καταπλαγείς, ἀκίνητος ἔμεινεν."
syMA.commemoration02.narration.p03 = "Εὑρὼν δὲ τὸν Εὐφρόσυνον ἐν τῇ συνάξει, ὅρκοις αὐτὸν προκατελάμβανεν εἰπεῖν, τὴν νύκτα ταύτην ὅπου ἆρα καὶ ἦν. Ὁ δέ, Συγχώρησον, ἔφη, Πάτερ· ἐκεῖσε ἤμην, ὅπου καὶ νῦν με εὗρες. Καὶ ὁ Ἱερεύς· Διὰ τοῦτό σε ὅρκοις προκατέλαβον, εἰς δήλωσιν τῶν τοῦ Θεοῦ μεγαλείων, καὶ οὐ βούλει εἰπεῖν τὸ ἀληθές; Τότε ὁ ταπεινόφρων Εὐφρόσυνος· Ἐν αὐτῷ με τοῦ Θεοῦ τῷ Παραδείσῳ, φησί, κατέλαβες, ἐν ᾧ ἰδεῖν ἐπεζήτεις τὰ τοῖς ἐκλεκτοῖς ἀποκείμενα· καὶ τὴν σὴν ἁγιότητα πληροφορῆσαι θέλων ὁ Κύριος, διʼ ἐμοῦ τοῦ εὐτελοῦς ἐνήργησε τὸ παράδοξον. Καὶ ὁ Ἱερεύς· Καὶ τί μοι, Πάτερ, ἐν τῷ Παραδείσῳ αἰτήσαντι δέδωκας; Καὶ ὁ Εὐφρόσυνος· Τὰ εὐανθῆ μῆλα, ἃ προσφάτως ἐν τῇ κλίνῃ σου τέθεικας· ὅμως, Πάτερ, συγχώρησον, ὅτι σκώληξ ἐγὼ καὶ οὐκ ἄνθρωπος."
syMA.commemoration02.narration.p04 = "Τότε ὁ Ἱερεύς, τὴν ὀπτασίαν τοῖς ἀδελφοῖς διηγησάμενος, πάντας εἰς ἀγωνίαν ἐνέβαλεν, οὐ τοσοῦτον τῷ διηγήματι, ὅσῳ τῇ τῶν τερπνῶν ἐκείνων μήλων θέᾳ καὶ εὐωδίᾳ, ὡς καὶ μᾶλλον ἐπεκτείνεσθαι πρὸς τὸ βέλτιον."
syMA.commemoration02.narration.p05 = "Ὁ δὲ μέγας Εὐφρόσυνος, ὡς ἐκ ψιλοῦ τὰ λαληθέντα, ἀνέμαθε, λάθρᾳ ὑπεξελθών, ἐμάκρυνε φυγαδεύων, ἄγνωστος τὸ παράπαν μέχρι τοῖς δεῦρο γενόμενος. Ἐκ δὲ τῆς τῶν μήλων μεταλήψεως πολλοὶ τῶν νοσούντων ἐῤῥώσθησαν εἰς δόξαν Θεοῦ."

syMA.commemoration03.text = "Τῇ αὐτῇ ἡμέρᾳ μνήμη τῶν ἁγίων Μαρτύρων Διοδώρου, Διομήδους καὶ Διδύμου."
syMA.commemoration03.couplet1.title = titles_gr_GR_cog.ti.Verses
syMA.commemoration03.couplet1.verse1 = "Διόδωρος μάστιξι σὺν τοῖς συνάθλοις."
syMA.commemoration03.couplet1.verse2 = "Τὴν σάρκα δόντες, μαστιγοῦσι τὴν πλάνην."
syMA.commemoration03.narration.p01 = "Οὗτοι ὑπῆρχον ἐκ Λαοδικείας τῆς Συρίας· καὶ παρὰ τοῦ κατὰ τὸν τόπον ἄρχοντος συλληφθέντες καὶ παῤῥησιασάμενοι καὶ ἀφειδῶς μαστιχθέντες, τοῦ βίου τὸ πέρας ἐδέξαντο."

syMA.commemoration04.text = "Τῇ αὐτῇ ἡμέρᾳ μνήμη τῆς ἁγίας Μάρτυρος Ἴας, πρεσβύτιδος τὴν ἡλικίαν."
syMA.commemoration04.couplet1.title = titles_gr_GR_cog.ti.Verses
syMA.commemoration04.couplet1.verse1 = "Ὀσμὴν μύρων ἔπνευσεν ἡ Μάρτυς Ἴα,"
syMA.commemoration04.couplet1.verse2 = "Ἐρυθροβαφῶν αἱμάτων ἀτμοπνόων."
syMA.commemoration04.narration.p01 = "Αὕτη συνελήφθη αἰχμάλωτος μετὰ ἐννέα χιλιάδων χριστιανῶν· παρὰ δὲ τοῦ ἀρχιμάγου τοῦ βασιλέως Περσῶν διαφόροις βασάνοις ἐξετασθεῖσα, τὴν κεφαλὴν ἀπετμήθη. Λέγεται δέ, μετὰ τὴν αὐτῆς ἐκτομήν, τὴν γῆν, δεξαμένην τὸ αἷμα τῆς Μάρτυρος, εἰς ὄγκον ἀρθῆναι τινὰ καὶ τοὺς παρόντας δημίους παρεθῆναι καὶ τὸν ἥλιον ἀμαυρῶσαι τὸ φῶς καὶ εὐωδίας τὸν κόσμον πληρωθῆναι."

syMA.lastline = "Ταῖς τῶν Ἁγίων σου πρεσβείαις, Χριστὲ ὁ Θεός, ἐλέησον ἡμᾶς. Ἀμήν."

cl.syMA.commemoration01.text = "[saint/com 1]"

cl.syMA.commemoration02.text = "[saint/com 2]"

cl.syMA.commemoration03.text = "[saint/com 3]"

cl.syMA.commemoration04.text = "[saint/com 4]"

cl.syMA.commemoration05.text = "[saint/com 5]"

cl.syMA.commemoration06.text = "[saint/com list]"

