A_Resource_Whose_Name = sy.m12.d31_gr_GR_cog

syMA.commemoration01.text = "Τῇ ΛΑʹ τοῦ αὐτοῦ μηνός, Μνήμη τῆς Ὁσίας Μητρὸς ἡμῶν Μελάνης της Ῥωμαίας."
syMA.commemoration01.couplet1.title = titles_gr_GR_cog.Stichoi
syMA.commemoration01.couplet1.verse1 = "Οὐχ ὑλική σε χεὶρ Μελάνη καὶ μέλαν,"
syMA.commemoration01.couplet1.verse2 = "Θεὸς δέ, κἂν τέθνηκας, ἐν ζῶσι γράφει."
syMA.commemoration01.single1 = "Πρώτη ἐν τριακοστῇ ἀπῆρε βίοιο Μελάνη."
syMA.commemoration01.narration.p01 = "Αὕτη ἦν ἐπὶ τῆς βασιλείας Ὀνωρίου, γένους περιδόξου, καὶ λαµπροῦ. Ἐξ ὅλης δὲ ψυχῆς τὸν Κύριον ἀγαπήσασα, παρθενεύειν ᾐρετίσατο· ἀλλʼ οἱ ταύτης γονεῖς ἀνδρὶ ταύτην, καὶ µὴ βουλοµένην, ζευγνύουσι, καὶ δύο παίδων µήτηρ ἐγένετο. Εἶτα οἱ γονεῖς αὐτῆς καὶ τὰ τέκνα τοῦ βίου µεθίστανται. Αὕτη δὲ τὴν Πόλιν καταλιποῦσα, ἐν Προαστείῳ διῆγε, τοὺς ἐπιδηµοῦντας ξένους ὑποδεχοµένη καὶ τοὺς ἐν φυλακαῖς καὶ ἐξορίαις ἐπισκεπτοµένη. Μετὰ ταῦτα τὴν ὑπαρξιν αὑτῆς, πολλὴν οὖσαν, διαπωλήσασα, καὶ δώδεκα µυριάδας χρυσίου συναγαγοῦσα, εἰς τὰ Μοναστήρια καὶ εἰς τὰς Ἐκκλησίας ἐξεκένου, καὶ διὰ δύο ἡµερῶν τροφῆς µετελάµβανε, εἶτα διὰ πέντε, ὡς ἐν Σαββάτῳ καὶ Κυριακῇ µόνον ἐσθίειν, πάνυ ἐντέχνως καὶ εὐφυῶς γράφουσα. Διαγαγοῦσα δὲ ἐν Ἀφρικῇ χρόνους ἑπτά, καὶ τὸν πολὺν ἀποθεµένη πλοῦτον, εἰς Ἀλεξάνδρειαν ἀφίκετο. Ἐκεῖθεν εἰς Ἱεροσόλυµα, ἔνθα κελλίῳ ἑαυτὴν ἐγκλεισαµένη, καὶ ἐνενήκοντα Παρθένους συναγαγοῦσα, πάντα τὰ πρὸς χρείαν αὐταῖς ἀπαραλείπτως παρεῖχε. Περισχεθεῖσα δὲ ὑπὸ τῆς τοῦ πλευροῦ ἀλγηδόνος, σφόδρα ἐνόσησε· καὶ προσκαλεσαµένη τὸν Ἐπίσκοπον Ἐλευθερουπόλεως, καὶ δεξαµένη παρʼ αὐτοῦ τὴν θείαν µετάληψιν καὶ συνταξαµένη ταῖς Ἀδελφαῖς, ἐσχάτην ταύτην ἀφῆκε φωνήν. Ὡς τῷ Κυρίῳ ἔδοξεν, οὕτω καὶ ἐγένετο· καὶ εὐθὺς παρέδωκε τὸ πνεῦµα αὐτῆς τῷ Κυρίῳ."

syMA.commemoration02.text = "Τῇ αὐτῇ ἡμέρᾳ, Μνήμη τοῦ Ἁγίου Μάρτυρος καὶ Πρεσβυτέρου Ζωτικοῦ τοῦ Ὀρφανοτρόφου."
syMA.commemoration02.couplet1.title = titles_gr_GR_cog.Stichoi
syMA.commemoration02.couplet1.verse1 = "Πώλων συρόντων Ζωτικὸς σκιρτῶν τρέχει,"
syMA.commemoration02.couplet1.verse2 = "ᾯ βαλβὶς ἡ γῆ, τέρµα δὲ δρόµου πόλος."
syMA.commemoration02.narration.p01 = "Οὗτος ἔφυ µὲν ἐκ τῆς πρεσβυτέρας Ῥώµης, γένους ὑπάρχων ἐντίµου καὶ λαµπροῦ, ἐξ ἁπαλῶν ὀνύχων πάσῃ σοφίᾳ παιδευθείς, καὶ παρὰ τοῦ ἐν βασιλεῦσι µεγάλου βασιλέως Κωνσταντίνου ἐν Κωνσταντινουπόλει ὡς ἀγχίνους µετοικίζεται, καὶ Μαγιστριανὸς τιµᾶται. Σὺν αὐτῷ δὲ καὶ ἕτεροι τῶν ἀπὸ Ῥώµης ἐν Κωνσταντινουπόλει συνέρχονται, ὁ τῶν Ἁρµάτων Μαγιστριανός, καὶ Παυλῖνος ὁ τούτου ἀνεψιός· ἔτι τε καὶ Ὀλύµβριος, Βῆρος, Σεβῆρος, Μαριανός, Ἄνθιµος, Οὐρβίκιος, Ἰσίδωρος, Καλλίστρατος, Φλωρέντιος, Εὔβουλος, Σαµψὼν καὶ Στούδιος· ὧν καὶ αἱ ἐπωνυµίαι ἐν τοῖς εὐαγέσιν αὐτῶν οἴκοις µέχρι τῆς σήµερον ἐπικέκληνται."
syMA.commemoration02.narration.p02 = "Λέγεται δὲ κατὰ τὰς ἡµέρας ταύτας ἐνσκῆψαι τὴν ἱερὰν νόσον ἐν τῇ Πόλει, καὶ δόγµα ἐκθέσθαι τὸν βασιλέα, βυθῷ θαλάσσης τὸν ἐν τῇ νόσῳ ταύτῃ ἐµπεσόντα παραπέµπεσθαι· τοῦτο µὴ φέροντα ἰδεῖν ἢ ἀκοῦσαι τὸν τίµιον ἄνδρα (Ζωτικόν), πόθῳ θείῳ πυρποληθέντα, προσελθεῖν τῷ βασιλεῖ καὶ φῆσαι· Δότω ὁ βασιλεὺς τῷ δούλῳ αὐτοῦ χρυσίου πολλοῦ καὶ ὠνήσοµαι µαργαρίτας καὶ τιµίους λίθους καὶ διαφανεῖς, εἰς δόξαν καὶ τιµὴν τοῦ κράτους αὐτοῦ, ὡς πολλὴν πεῖραν ἔχων ἐν τούτοις. Ὁ δὲ βασιλεὺς ἐκέλευσε παραυτίκα τοῦτο γενέσθαι. Ὁ δὲ θεοφιλὴς ἐκεῖνος καὶ τοῦ Θεοῦ ἐργάτης δοκιµώτατος, τὸ χρυσίον εἰληφώς, ἐξῄει µετʼ εὐφροσύνης· καὶ τοὺς ὑπὸ τοῦ Ἐπάρχου τοῖς δηµίοις παραδιδοµένους εἰς ἀπώλειαν, ἱκανὸν παρέχων τίµηµα, τῆς θανατικῆς πνιγµονῆς ῥυόµενος, πέραν τοῦ Βυζαντίου ἐν τῷ Ὄρει, κατὰ τὸν τότε καιρόν, Ἐλαιὼν λεγοµένῳ, ἀπεκόµιζε· καὶ σκηνὰς πηγνύµενος, ἐν αὐταῖς αὐτοὺς ἐπανέπαυσε. Τοῦτο τὸ θεοκερδὲς ἐµπόρευµα οὐκ ἔλαθε τοὺς πολλούς, διὰ τὸ πλεῖστα αὐτοῖς τὸ καθʼ ἡµέραν ἐπιχορηγεῖν παµπόλλοις οὖσι· καὶ τούτου γινοµένου, λιµὸν τῇ πόλει οὐ µικρὸν ἔσεσθαι προσδοκᾶν."
syMA.commemoration02.narration.p03 = "Μετὰ δὲ τὴν τοῦ µεγάλου καὶ ἀοιδίµου ἐν βασιλεῦσι Κωνσταντίνου µετάστασιν, Κωνστάντιος ὁ υἱὸς αὐτοῦ, τὴν ὅλην βασιλείαν οὐκ εὐσεβῶς ὑποζωσάµενος (Ἀρειανίζων γὰρ ἦν), πολλοὺς τῶν εὐσεβῶν ποιναῖς διαφόροις ὑπέβαλλεν. Οὗτος καὶ τὸν µακάριον Ζωτικόν, ὀρθόδοξον ὄντα, ἀπεστρέφετο, εἰ καὶ τὴν πρὸς τὸν Ὅσιον στοργὴν τοῦ ἁγίου Κωνσταντίνου τοῦ Πατρὸς αὑτοῦ ηὐλαβεῖτο. Εὐκαίρου δὲ λαβόµενος ἀφορµῆς, ἐνεῖχεν αὐτῷ, ὡς τὴν νόσον τῆς λελωβηµένης λέπρας διʼ αὐτοῦ τῇ Πόλει ἐνσκῆψαι. Συνέβη δὲ καὶ τὴν τοῦ βασιλέως θυγατέρα τῇ αὐτῇ νόσῳ περιπεσεῖν, ἥτις καὶ παρεδόθη τῷ Ἐπάρχῳ παρὰ τοῦ ἰδίου πατρός, πρὸς τὸ τῇ θαλάσσῃ ἐναποῤῥιφῆναι. Ὁ δὲ τίµιος Ζωτικός, δοὺς κατὰ τὸ εἰωθὸς τοῖς δηµίοις τὸ ἐποφειλόµενον, ἐξωνήσατο τὴν παῖδα, καὶ τοῖς λοιποῖς λωβοῖς συνηρίθµησε."
syMA.commemoration02.narration.p04 = "Τοῦ δὲ προσδοκωµένου λιµοῦ, κατὰ συγχώρησιν Θεοῦ γενοµένου, καὶ ἐν σπάνει χρειῶν τῆς Πόλεως καταστάσης, ὁ βασιλεὺς ἐπειρᾶτο µαθεῖν τοῦ λιµοῦ τὴν αἰτίαν. Οἱ δὲ συκοφάνται, καὶ τῆς ἀληθείας ἐχθροί, ἀδείας λαβόµενοι, διέβαλον τὸν Ὅσιον, καὶ αὐτὸν αἴτιον γενέσθαι τοῦ λιµοῦ διεβεβαίουν, ὡς τοῖς λωβοῖς τὰς σωµατικὰς χρείας παρέχοντα δαψιλῶς, πλῆθος ἀναρίθµητον οὖσιν. Ὁ δὲ βασιλεὺς τούτων ἀκούσας καὶ πρὸς ὀλίγον τὸν θυµὸν αὐτοῦ ταµιευσάµενος, µικρὸν ὅσον ᾐδεῖτο τὸν Ὅσιον καὶ ὑπεστέλλετο, διὰ τὸ µήπω τοὺς µαργαρίτας καὶ τοὺς τιµίους λίθους ἀπολαβεῖν· ὅθεν παραπεισθεὶς ὑπὸ κακοθελῶν ἀνδρῶν, συλληφθῆναι τοῦτον ἐκέλευσεν. Ὁ δὲ Ὅσιος τοῦτο µαθὼν καὶ σπουδῇ καὶ λάθρα πρὸς τὸ παλάτιον εἰσελθών, ἐµφανίζεται τῷ βασιλεῖ. Ὁ δὲ βασιλεὺς εἰρηνικῶς ἔφη πρὸς αὐτόν· Ἦλθε, Μαγιστριανέ, ἡ τοὺς διαφανεῖς λίθους ἀποκοµιζοµένη ναῦς; Ἐλθέ, βασιλεῦ, εἰ ἀξιοῖς, µετὰ τοῦ δούλου σου, καὶ ἴδῃς πάντως αὐτήν."
syMA.commemoration02.narration.p05 = "Αὐτίκα οὖν, µὴ µελήσας ὁ βασιλεύς, τῆς πορείας ἀπήρξατο· ὁ δὲ µακάριος Ζωτικός, προλαβὼν ἐν τῷ Ἐλαιῶνι, τοὺς ἐν Χριστῷ ἀδελφοὺς ἐκέλευσεν ἐξελθεῖν τῶν Καλυβῶν, µετὰ τῆς τοῦ βασιλέως θυγατρός, πρὸς ὑπαντὴν αὐτοῦ λαµπαδηφοροῦντας. Ὁ δὲ βασιλεύς, φθάσας τὸν τόπον καὶ ἰδὼν τοὺς λωβοὺς λαµπαδηφοροῦντας, θαυµάσας τὸ πλῆθος, εἶπε· Τίνες οὗτοι; Ὁ δέ, τῷ ἰδίῳ δακτύλῳ ὑποδεικνύς, Οὗτοι, Δέσποτα, οἱ ὑπέρτιµοι λίθοι καὶ διαφανεῖς µαργαρίται, οὓς ἐµπόρως ἐπριάµην. Καὶ ὁ βασιλεύς, ἐµπαιγµὸν τὸ πρᾶγµα λογισάµενος καὶ τῷ θυµῷ ὑπερζέσας, κελεύει τοῦτον, ἀφειδῶς συνδεθέντα, ἀγρίοις ἡµιόνοις ἐλαύνεσθαι, ὅπως ὑπὸ τῶν ἐκεῖσε πετρῶν τῶν µελῶν αὐτοῦ κατακοπτοµένων, βιαίως ἀποῤῥαγῇ τῆς ζωῆς."
syMA.commemoration02.narration.p06 = "Τούτου οὖν διὰ τάχους γεγονότος, παρεστῶτος καὶ τοῦ βασιλέως καὶ βλέποντος, αἱ ἡµίονοι παρὰ τῶν δηµίων κέντροις βαλλόµεναι, βιαίῳ δρόµῳ τὸν Ἅγιον, ἀπὸ τοῦ λόφου πρὸς τὸ κάταντες, ἔσυρον· ὅθεν τὰ µέλη αὐτοῦ κατὰ µέρος διεσκορπίσθησαν, καὶ οἱ ὀφθαλµοὶ ἠχρειώθησαν. Ἐν ᾧ δὲ ταῦτα ἐτελεῖτο, παραυτίκα, πηγὴ ἀνεδόθη καθαροῦ ὕδατος καὶ ποτίµου, ἥτις καὶ ἰᾶται πᾶσαν νόσον καὶ πᾶσαν µαλακίαν, εἰς ἔπαινον καὶ δόξαν καὶ τιµὴν τοῦ φιλοικτίρµονος Θεοῦ, καὶ τοῦ θεράποντος αὐτοῦ."
syMA.commemoration02.narration.p07 = "Ἐπεὶ δὲ συρόµενος ὁ µακάριος, τὴν ψυχὴν παρέθετο τῷ Κυρίῳ, αὐτίκα καὶ αἱ ἡµίονοι ἀκίνητοι µείνασαι καί περ βίᾳ µαστιζόµεναι ὑπὸ τῶν δηµίων, ἀνθρωπίνῃ φωνῇ, εἰς ἐπήκοον πάντων, τοῦ βασιλέως τὴν ὠµότητα καὶ ἀλογίαν ἐθριάµβευον, τυφλὸν αὐτὸν καὶ ἀναίσθητον παραδόξως ἀποκαλοῦσαι· τὸν δὲ Ὅσιον, ἐν αὐτῷ τῷ τόπῳ, εἶπον ταφῆναι."
syMA.commemoration02.narration.p08 = "Ταῦτα ἰδὼν καὶ ἀκούσας ὁ βασιλεὺς καὶ θάµβους τὴν ψυχὴν πληρωθείς, δάκρυσι πικροῖς καὶ στεναγµοῖς τὸ Θεῖον µετὰ συντετριµµένης καρδίας ἐξιλεοῦτο, ἄγνοιαν εἶναι βοῶν τὰ παρʼ αὐτοῦ πραχθέντα· καὶ παραυτίκα προστάττει, µετʼ ἐπιµελείας πολλῆς, καὶ ὑπερβαλλούσης τιµῆς, τὸ σῶµα κηδευθῆναι τοῦ Μάρτυρος· καὶ σπουδῇ συντόνῳ ἀνεγεῖραι τοῖς λωβοῖς ἐκ βασιλικῶν ἀναλωµάτων µέγιστον οἶκον, πλεῖστα προάστεια, καὶ προσόδους ἐκεῖσε ἀφιερώσας. Ὁ δὲ τίµιος Ζωτικός, ἔκτοτε ἄχρι τοῦ παρόντος, χάριτι τοῦ φιλανθρώπου Θεοῦ, ἀπείρως θαυµατουργῶν οὐ παύεται. Τελεῖται δὲ ἡ αὐτοῦ Σύναξις ἐν τῷ σεπτῷ Ἀποστολείῳ τοῦ ἁγίου Ἀποστόλου Παύλου, τῷ ὄντι ἐν τῷ Ὀρφανοτροφείῳ."

syMA.commemoration03.text = "Τῇ αὐτῇ ἡμέρᾳ, ὁ Ἅγιος Γελάσιος ἐν εἰρήνῃ τελειοῦται."
syMA.commemoration03.couplet1.title = titles_gr_GR_cog.Stichoi
syMA.commemoration03.couplet1.verse1 = "Ὁ Γελάσιος ἄχρι καὶ τέλους βίου,"
syMA.commemoration03.couplet1.verse2 = "Τὸν ἄξιον γέλωτος ἦν γελῶν βίον."

syMA.commemoration04.text = "Τῇ αὐτῇ ἡμέρᾳ, αἱ Ἅγιαι δέκα Παρθένοι, αἱ ἐν Νικομηδείᾳ τοὺς ὀφθαλμοὺς διατρηθεῖσαι καὶ τὰς πλευρὰς ξεσθεῖσαι, τελειοῦνται."
syMA.commemoration04.couplet1.title = titles_gr_GR_cog.Stichoi
syMA.commemoration04.couplet1.verse1 = "Διπλοῦν τὸν ἆθλον, τρῆσιν εἶτα καὶ ξέσιν,"
syMA.commemoration04.couplet1.verse2 = "Χοροῦ γινώσκω διπλοπενταπαρθένου."

syMA.commemoration05.text = "Τῇ αὐτῇ ἡμέρᾳ, Ἡ ἁγία Μάρτυς Ὀλυμπιοδώρα πυρὶ τελειοῦται."
syMA.commemoration05.couplet1.title = titles_gr_GR_cog.Stichoi
syMA.commemoration05.couplet1.verse1 = "Ἀγῶνι πρὸς πῦρ τῆς Ὀλυµπιοδώρας,"
syMA.commemoration05.couplet1.verse2 = "Ὕµνος τὸ δῶρον, οὐκ Ὀλυµπίων πίτυς."

syMA.commemoration06.text = "Τῇ αὐτῇ ἡμέρᾳ, Ὁ Ἅγιος Γάϊος ἐν εἰρήνῃ τελειοῦται."
syMA.commemoration06.couplet1.title = titles_gr_GR_cog.Stichoi
syMA.commemoration06.couplet1.verse1 = "Πολλοὺς ἀνέτλη Γάιος θεῖος πόνους,"
syMA.commemoration06.couplet1.verse2 = "Καὶ νῦν τὰ λαµπρὰ τῶν πόνων ἔχει γέρα."

syMA.lastline = "Ταῖς αὐτῶν ἁγίαις πρεσβείαις, ὁ Θεὸς ἐλέησον, καὶ σῶσον ἡμᾶς. Ἀμήν."

cl.syMA.commemoration01.text = "[saint/com 1]"

cl.syMA.commemoration02.text = "[saint/com 2]"

cl.syMA.commemoration03.text = "[saint/com 3]"

cl.syMA.commemoration04.text = "[saint/com 4]"

cl.syMA.commemoration05.text = "[saint/com 5]"

cl.syMA.commemoration06.text = "[saint/com list]"
