A_Resource_Whose_Name = sy.m10.d13_gr_GR_cog

syMA.commemoration01.text = "Τῇ ΙΓʹ τοῦ αὐτοῦ μηνὸς μνήμη τῶν ἁγίων Μαρτύρων Κάρπου, Παπύλου, Ἀγαθοδώρου καὶ Ἀγαθονίκης."
syMA.commemoration01.couplet1.title = titles_gr_GR_cog.Stichoi
syMA.commemoration01.couplet1.verse1 = "Κάρπῳ, Παπύλῳ, τοῖς Θεοῦ καρποῖς δύο,"
syMA.commemoration01.couplet1.verse2 = "Πᾶς πυλεὼν τμηθεῖσιν ἠνοίγη πόλου."
syMA.commemoration01.couplet2.verse1 = "Ἀγαθόδωρον δωρεῶν πληθὺς μένει,"
syMA.commemoration01.couplet2.verse2 = "Πρὸς πληθὺν ἀθλήσαντα δεινῶν μαστίγων."
syMA.commemoration01.couplet3.verse1 = "Οὐκ ἐμποδών σοι, μάρτυς Ἀγαθονίκη,"
syMA.commemoration01.couplet3.verse2 = "Τὸ θῆλυ πρὸς τὸ θεῖον ἐκ ξίφους τέλος."
syMA.commemoration01.single1 = "Κάρπον σὺν Παπύλῳ δεκάτῃ τρίτῃ ἔκτανε χαλκός."
syMA.commemoration01.narration.p01 = "Οὗτοι οἱ ἅγιοι τοῦ Χριστοῦ Μάρτυρες ὑπῆρχον ἐπὶ Δεκίου βασιλέως καὶ Οὐαλλεριανοῦ ἀνθυπάτου Ἀσίας, ἰατροὶ τὴν τέχνην· ὧν ὁ μὲν ἅγιος Κάρπος Ἐπίσκοπος ἦν Θυατείρων· ὁ δὲ Πάπυλος Διάκονος, ὑπʼ αὐτοῦ τοῦ Κάρπου χειροτονηθείς. Κρατηθέντες οὖν παρὰ τοῦ ἄρχοντος καὶ ἐρωτηθέντες, ὡμολόγησαν ἐνώπιον πάντων τὸ ὄνομα τοῦ Δεσπότου Χριστοῦ· καὶ ἀναγκασθέντες θῦσαι τοῖς εἰδώλοις καὶ μὴ πεισθέντες, προσεδέθησαν ἵπποις καὶ περιεπάτουν ἔμπροσθεν τοῦ ἅρματος, συρόμενοι πρὸς τὰς Σάρδεις· κἀκεῖ κρεμασθέντες ἐπὶ ξύλου, ξέονται. Τότε καὶ ὁ ἅγιος Ἀγαθόδωρος, δοῦλος ὢν τῶν Ἁγίων καὶ ἀκολουθῶν αὐτοῖς, θείου Ἀγγέλου ἐνισχύσαντος καὶ αὐτὸς τὸν Χριστὸν ὡμολόγησε· καὶ κρεμασθείς, ῥάβδοις τύπτεται σφοδρῶς· καὶ οὕτω τυπτόμενος, τὸ πνεῦμα τῷ Κυρίῳ παρέθετο."
syMA.commemoration01.narration.p02 = "Ὁ δὲ ἅγιος Κάρπος κρεμάμενος ὑπεμειδίασε· καὶ ἐρωτηθεὶς παρὰ τοῦ ἄρχοντος, Τίνος χάριν, ὦ Κάρπε, ἐμειδίασας; εἶπεν· Ὅτι εἶδον τὴν δόξαν τοῦ Κυρίου μου καὶ ἐχάρην. Ὁ δὲ Πάπυλος δεσμεῖται πάλοις τέσσαρσι καὶ εἰς ὕψος αἴρεται καὶ λίθοις βάλλεται, ἀβλαβὴς ἐκ πάντων διαμείνας."
syMA.commemoration01.narration.p03 = "Μετὰ ταῦτα, ἀχθέντες οἱ Ἅγιοι ἅμα, ὕπτιοι ἐπὶ τριβόλοις σύρονται, τυπτόμενοι ἄνωθεν καὶ θηρίοις βορὰ ῥιπτόμενοι· καὶ λέων τότε ἀνθρωπίνῃ φωνῇ φθεγγόμενος καὶ ὠρυόμενος, διεκώλυε τοὺς διώκοντας τῆς τοιαύτης ὠμότητος. Οἱ δέ, βύσαντες τὰ ὦτα καὶ κρηπῖσιν αὐτοὺς σιδηραῖς καθηλώσαντες, ἐν τῇ καμίνῳ ἐναπέῤῥιψαν· ἔνθα καὶ ἡ τοῦ ἁγίου Παπύλου ἀδελφὴ Ἀγαθονίκη εὐξαμένη, συνεισῆλθεν αὐτοῖς. Ἐπεὶ δὲ τὸ πῦρ, καταῤῥαγέντος ὑετοῦ, ἐσβέσθη καὶ οἱ Ἅγιοι ἄφλεκτοι καὶ ἀβλαβεῖς διέμειναν, ξίφει τὰς κεφαλὰς ἀπετμήθησαν."

syMA.commemoration02.text = "Τῇ αὐτῇ ἡμέρᾳ μνήμη τοῦ ἁγίου Μάρτυρος Φλωρεντίου."
syMA.commemoration02.couplet1.title = titles_gr_GR_cog.Stichoi
syMA.commemoration02.couplet1.verse1 = "Ὢ θάρσος οἷον Μάρτυρος Φλωρεντίου!"
syMA.commemoration02.couplet1.verse2 = "Πρὸς τὴν φλόγα τρέχοντος, ὥσπερ πρὸς δρόσον."
syMA.commemoration02.narration.p01 = "Ὁ ἅγιος Μάρτυς Φλωρέντιος ὑπῆρχεν ἐκ πόλεως Θεσσαλονίκης. Χριστιανὸς δὲ ὢν καὶ ζηλωτὴς τοῦ καλοῦ, ὕβριζε καὶ διέβαλεν ἐπὶ πάντων τοὺς θεοὺς τῶν Ἑλλήνων· ἐπεστήριζε δὲ τοὺς χριστιανοὺς τῇ πρὸς Χριστὸν πίστει καὶ παντοίως ὡδήγει πρὸς τὴν τῶν θείων αὐτοῦ ἐντολῶν ἐργασίαν. Οὕτω δὲ ποιῶν, ἐκρατήθη παρὰ τοῦ τῆς χώρας ἡγεμόνος· καὶ ἐρωτηθείς, τὸν μὲν Χριστὸν παῤῥησίᾳ ὡμολόγησεν ἐνώπιον πάντων, ὄντα Θεὸν προαιώνιον καὶ Ποιητὴν τοῦ παντός· τοὺς δὲ τῶν Ἑλλήνων θεούς, ξύλα, λίθους, χρυσόν, ἄργυρον, χαλκόν, σίδηρον, εἴδωλα ἄψυχα καὶ ἀναίσθητα· καὶ ταῦτα εἰπών, τύπτεται σφοδρῶς. Εἶτα κρεμᾶται ἐπὶ ξύλου καὶ ξέεται· καὶ πυρᾶς ἀναφθείσης μεγάλης, ἐμβάλλεται ἐν αὐτῇ, χαίρων καὶ προσευχόμενος ἐν αὐτῇ, καὶ εὐχαριστῶν τῷ Θεῷ ἐτελειώθη."

syMA.commemoration03.text = "Τῇ αὐτῇ ἡμέρᾳ μνήμη τοῦ ἁγίου Μάρτυρος Διοσκόρου."
syMA.commemoration03.couplet1.title = titles_gr_GR_cog.Stichoi
syMA.commemoration03.couplet1.verse1 = "Τμηθεὶς ὁ Διόσκορος αἰσχύνει Δία,"
syMA.commemoration03.couplet1.verse2 = "Τὸν μὴ λαβόντα ψυχαπωλείας κόρον."
syMA.commemoration03.narration.p01 = "Οὗτος ἤθλησεν ἐπὶ τῆς βασιλείας Διοκλητιανοῦ, γένος μὲν ἕλκων τῶν σκηνοπολιτῶν, τῆς δοκούσης δὲ κατὰ τὰς πόλεις τῶν βουλευτῶν ἀξίας ἀπειλημμένος. Οὗτος, ἡγησάμενος τὰ τοῦ βίου πάντα ὡς σκύβαλα, ἵνα Χριστὸν κερδήσῃ μόνον, παῤῥησιάζεται· καὶ παραστὰς Λουκιανῷ τῷ ἄρχοντι καὶ τοῦτον καταβροντήσας, μᾶλλον δὲ καταγελάσας, εἰς οὐδὲν ἦν τι θέμενος τὰς αὐτοῦ ἀπειλάς τε καὶ θωπείας. Ἐπειδὴ δὲ ἐκεῖνος καὶ πῦρ αὐτῷ προσῆγε καὶ στρεβλωτήρια καὶ τὰ λοιπὰ τῶν βασάνων εἴδη περιενόει καὶ πάντα ὑπῆρχον εἰς οὐδὲν καὶ ἀνενέργητα, ξίφει τὴν κεφαλὴν αὐτοῦ ἐκτέμνει."

syMA.commemoration04.text = "Τῇ αὐτῇ ἡμέρᾳ μνήμη τοῦ ὁσίου Πατρὸς ἡμῶν Νικήτα Πατρικίου τοῦ Ὁμολογητοῦ."
syMA.commemoration04.couplet1.title = titles_gr_GR_cog.Stichoi
syMA.commemoration04.couplet1.verse1 = "Θλίψεις ὑποστὰς εἰκόνων θείων χάριν,"
syMA.commemoration04.couplet1.verse2 = "Χαίρειν χαρὰν Νικήτας, οἵαν οἱ Νόες."
syMA.commemoration04.narration.p01 = "Οὗτος γεννᾶται ἐν τῇ Παφλαγόνων χώρᾳ παρὰ εὐσεβῶν καὶ φιλοθέων γονέων· φασὶ δὲ αὐτὸν ἀπόγονον εἶναι Θεοδώρας τῆς βασιλίσσης. Ἐκδοθεὶς δὲ εἰς διδασκάλους καὶ παιδευθείς, ἐν τῇ Βασιλευούσῃ εἰσῆλθε, δεκαεπτὰ χρόνων ὑπάρχων. Εἰρήνης δὲ τότε τὰ σκῆπτρα τῆς βασιλείας κρατούσης καὶ τὸν παῖδα ἀναμαθούσης εὐνοῦχον εἶναι, ὡς παρὰ τῶν γονέων εὐνουχισθέντα, ἀνελάβετο· καὶ διʼ ὀλίγου πρῶτος ἐν τοῖς οἰκείοις πάντων γίνεται· καὶ φθάσας τὸ τῶν Πατρικίων ἀξίωμα, στρατηγὸς Σικελίας προβάλλεται."
syMA.commemoration04.narration.p02 = "Ἔκτοτε οὖν καλῶς καὶ θεαρέστως βιώσας καὶ βουλόμενος ἀποκαρῆναι, οὐ συνεχωρεῖτο παρὰ τῶν κρατούντων, τοῦ τε Νικηφόρου καὶ τοῦ υἱοῦ αὐτοῦ Σταυρακίου. Ὕστερον δέ, κρατήσας τῆς βασιλείας ὁ Μιχαήλ, μόλις οὗτος παρακληθείς, κατένευσε, Μοναχὸν μὲν γενέσθαι, τῆς πόλεως δὲ μὴ ἐξελθεῖν. Ἀλλʼ εἰς τὴν λεγομένην Χρυσῆν πύλην δοὺς αὐτῷ Μονήν, τὴν λεγομένην Χρυσονίκην, ἐν ταύτῃ προσμένειν ἐκέλευσε. Πεντήκοντα δὲ χρόνων ἦν, καθʼ ὃν καιρὸν ἀποκαρείς, τὸ μοναχικὸν ἐνεδύσατο σχῆμα. Ἐν ταύτῃ τῇ Μονῇ διῆγεν ἄχρι τῆς βασιλείας Λέοντος τοῦ Εἰκονομάχου."
syMA.commemoration04.narration.p03 = "Ὡς δὲ ἑώρα τὰ κατὰ τῶν ἁγίων εἰκόνων γινόμενα, ἐξελθὼν τῆς πόλεως, εἰς προάστειον ἀπῆλθεν, ὃ αὐτὸς ἐν τῇ Μονῇ ἐδωρήσατο καὶ συγκατέμιξεν ἑαυτὸν τοῖς ἐσχάτοις ἀδελφοῖς, συνεσθίων καὶ συγκοπιῶν αὐτοῖς. Ἐπεὶ δέ τινες διαβολεῖς, τῷ θεομάχῳ χαριζόμενοι, προσήγγειλαν εἰκόνα κεκτῆσθαι τοῦτον τοῦ Σωτῆρος, ἣν ἐκ πίστεως ἀπὸ Ῥώμης ἔλαβεν, ἀπεστάλη τῶν τῆς τάξεως αὐτοῦ τις, λόγοις οὐκ ἀνειμένοις, ἀλλὰ καὶ ἀπειλαῖς ἐκφοβῶν καὶ ἀπαιτῶν δοθῆναι αὐτῷ τὴν σεβασμίαν εἰκόνα. Ὡς δʼ οὐκ εἶχε τοῦτον καταπειθῆ ὀψέποτε ἀποκρινάμενον· Ὡς οὐκ ἐμὴ αὕτη ἡ σεβασμία εἰκών, ἀλλὰ τοῦ Θεοῦ καὶ τοῖς ἱεροῖς τῆς Ἐκκλησίας ἀφωρισμένη κειμηλίοις· ἁρπάσας ἐκεῖνος ἕτερον ἀδελφόν, ἐπὶ τὸ δειχθῆναι αὐτῷ τὸ ζητούμενον, εἰσῆλθεν ἐν τῇ ἐκκλησίᾳ· καὶ λαβὼν τὴν σεβασμίαν εἰκόνα, ὡς μῦσός τι ἔῤῥιψεν ἀτίμως ἐν τῷ βεριδαρίῳ (ὑποδήματι) αὑτοῦ. Ὁ δὲ Ἅγιος τοῦτο ἰδών, ἐκ βάθους ἐστέναξεν, ἀρχὴν πειρασμῶν τοῦτο λογισάμενος. Ἐπεὶ δὲ ἀποχωρεῖν ἔμελλεν ὁ ἀποσταλείς, ἐξησφαλίσατο, μηδόλως τὸν Ἅγιον ἐξέρχεσθαι τῶν ἐκεῖσε."
syMA.commemoration04.narration.p04 = "Θεοφίλου δὲ μετὰ ταῦτα τὴν βασιλείαν κατασχόντος, ἑτέρου θεομάχου καὶ τούτου τὰ κατὰ τῶν ἁγίων εἰκόνων οὐκ ἀμελῶς μετερχομένου, ἀπεστάλη καὶ πρὸς τὸν ὅσιον Θεοδόσιός τις, οὕτως εἰρηκὼς ἐνώπιον τῶν παρευρεθέντων. Ὁ βασιλεὺς κελεύει σοι διʼ ἐμοῦ, ἢ τῷ Πατριάρχῃ Ἀντωνίῳ κοινωνῆσαι καὶ ταῖς εἰκόσι μὴ προσκυνεῖν, ἢ τῇ αὐτῇ ὥρᾳ ἐξορισθῆναι τῶν ὧδε. Καὶ ὁ Ἅγιος· «Τὴν τοῦ Χριστοῦ καὶ Θεοῦ μου εἰκόνα οὐ παύσομαι ἀεὶ προσκυνῶν, κἂν ὑμεῖς ἀπαρέσκησθε. Τὸν δὲ Ἀντώνιον, εἴπερ ἐν τῷ καθεστηκότι εἰμί, οὐκ ὀνομάσω Πατριάρχην, ἀλλὰ μοιχόν. Λοιπὸν ἐξόριζε, σφάττε, ποίει ὃ βούλει». Καὶ εὐθέως ἐξώρισαν αὐτὸν ἐκεῖθεν. Ὁ δὲ Ἅγιος, τῷ Θεῷ εὐχαριστήσας, λαβὼν μεθʼ ἑαυτοῦ τρεῖς ἀδελφούς, εἰς ἕτερον εἰσῆλθε προάστειον ἀγχοῦ που κείμενον· καὶ διαβιβάσας ἐκεῖσε τὴν ἁγίαν Τεσσαρακοστὴν ἄχρι τῆς Πεντηκοστῆς, καταλαμβάνει τὸ Παντείχιον."
syMA.commemoration04.narration.p05 = "Ἐπεὶ δὲ δόγμα ἐξετέθη, μὴ ὑποδέχεσθαι τοὺς φεύγοντας χριστιανούς, στενοχωρηθεὶς ὁ Ἅγιος, πρὸς Ἐρίβολον ὑπέστρεψεν. Ὡς δὲ καὶ ἐκεῖσε διὰ τὴν τῶν Ἀγαρηνῶν ἔφοδον ἐδυσχέραινεν, ἦλθε πρὸς αὐτόν τις Νικόλαος, προσγενὴς ὢν αὐτῷ, οὐ μικρὰν εὑρήσειν ἀνάπαυσιν, εἴπερ ἀφικέσθαι βουληθῇ πρὸς τὸ παρʼ αὐτῷ ὂν προάστειον, Ζουλουσᾶν οὕτω καλούμενον, καὶ ἐκεῖσε παρεγένετο. Ἀλλὰ μετὰ χρόνον τινὰ μήνυμα γέγονεν αὐτῷ, ἢ κοινωνῆσαι ἢ μετανάστην γενέσθαι."
syMA.commemoration04.narration.p06 = "Μεταβὰς οὖν ἐκεῖθεν, ἀφίκετο πρὸς Κατισίαν· καὶ τοπίον μικρὸν εὑρών, ἐξωνήσατο τοῦτο καὶ εἰς ὄνομα τῶν Ἀσωμάτων δειμάμενος ναόν, χρόνους ἱκανοὺς μετὰ τῶν συνόντων αὐτῷ ἀδελφῶν καλῶς καὶ θεαρέστως διαβιβάσας ἐν αὐτῷ, τελευταῖον εἰς τὸ παρὰ τὴν θάλασσαν ἀφίκετο Μοναστήριον· ἐν ᾧ καὶ τοὺς Μοναχοὺς κατηχήσας καὶ ἐπευξάμενος, τὴν ἑαυτοῦ πρὸς Κύριον ἐκδημίαν προγνοὺς ἐξεδήμησε, πολλὰ καὶ ζῶν καὶ μετὰ θάνατον θαύματα πεποιηκώς, περὶ τὰ ἑβδομήκοντα πέντε ἔτη γεγονώς."

syMA.commemoration05.text = "Τῇ αὐτῇ ἡμέρᾳ μνήμη τοῦ ἁγίου Μάρτυρος Βενιαμὶν τοῦ Διακόνου."
syMA.commemoration05.couplet1.title = titles_gr_GR_cog.Stichoi
syMA.commemoration05.couplet1.verse1 = "Βενιαμὶν πρόβατον ὤν, ἀλλʼ οὐ λύκος,"
syMA.commemoration05.couplet1.verse2 = "Ἅρπαξι λύκοις θύεται, ἀλλʼ οὐ θύει."
syMA.commemoration05.narration.p01 = "Ἐν ταῖς ἡμέραις Ἰσδιγέρδου τοῦ υἱοῦ Γορωράνη, βασιλέως Περσῶν, ὁ Βενιαμίν, Διάκονος ὢν τῆς Ἐκκλησίας τοῦ Θεοῦ, καὶ πολλοὺς Πέρσας καὶ Ἕλληνας μεταβαλὼν πρὸς θεογνωσίαν, ὡς κακοποιὸς διεβλήθη· διὸ καὶ τυφθείς, ἐμβάλλεται τῇ εἱρκτῇ. Δύο δὲ ἐνιαυτῶν παραδραμόντων αὐτῷ ἐν τῇ φυλακῇ, πρέσβυς Ῥωμαίων ἀφικόμενος πρὸς τὸν βασιλέα Περσῶν, μαθὼν περὶ τούτου, τὸν βασιλέα ᾐτήσατο ἀφεθῆναι τὸν Βενιαμίν. Ὁ δὲ βασιλεύς, εἰ βούλοιτο ἀποσχέσθαι, ἔφησε, τοῦ διδάσκειν τοὺς Μάγους τὸν Χριστιανισμόν. Καὶ ὁ πρέσβυς· Φυλάττειν ἐξάπαντος τὰ προστεταγμένα, ὦ βασιλεῦ, ἀναγκαῖον, ἀπεκρίνατο."
syMA.commemoration05.narration.p02 = "Ὁ δὲ Βενιαμίν, ὡς τῶν τοῦ πρέσβεως ἠκροάσατο παραινέσεων· Ἀδύνατον, ἔφησε, μὴ μεταδοῦναί με τοῦ φωτός, οὗ μετέλαβον. Ὅσης γὰρ τοῦτο ἄξιον τιμωρίας, ἡ τῶν ἱερῶν Εὐαγγελίων διδασκαλία περὶ τοῦ κατακρύψαντος τὸ τάλαντον, σαφῶς ἡμῖν παριστᾷ. Ἀλλὰ τούτων μὲν οὐδὲν τηνικαῦτα γνοὺς ὁ βασιλεύς, ἐκέλευσεν αὐτὸν τῶν δεσμῶν ἀφεθῆναι· ἐκεῖνος δὲ πάλιν τὰ συνήθη δρῶν διετέλει. Οἷς χαλεπήνας ὁ βασιλεύς, εἴκοσι καλάμους ὀξύνας, τοῖς τῶν χειρῶν καὶ τῶν ποδῶν ἐνέπηξεν ὄνυξιν. Ἐπεὶ δὲ ἑώρα ὡς παίγνιον τὴν τιμωρίαν ἡγούμενον, ἕτερον κάλαμον ὀξύνας, ἐνέβαλε τῷ παιδογόνῳ τούτου μορίῳ, καὶ τοῦτο συνεχῶς εἰσάγων τε καὶ ἐξάγων, ἀφορήτους ἀλγηδόνας τῷ Ἁγίῳ εἰργάζετο. Μετὰ δὲ τὴν τιμωρίαν ταύτην ὁ θηριώδης καὶ ἀπάνθρωπος ἐκεῖνος, ῥάβδον παχεῖαν ὄζους ἔχουσαν πανταχόθεν, εἰσωσθῆναι διὰ τῆς ἕδρας τούτου ἐκέλευσε· καὶ οὕτω τὸ πνεῦμα τῷ Κυρίῳ παρέθετο ὁ γενναῖος ἀγωνιστής."

syMA.commemoration06.text = "Τῇ αὐτῇ ἡμέρᾳ μνήμη τοῦ ἁγίου Μάρτυρος Ἀντιγόνου, διὰ πυρὸς τελειωθέντος."
syMA.commemoration06.couplet1.title = titles_gr_GR_cog.Stichoi
syMA.commemoration06.couplet1.verse1 = "Τεθνήξομαί σοι τῆς ἐκεῖθεν, Χριστέ μου,"
syMA.commemoration06.couplet1.verse2 = "Τὴν ὧδε καῦσιν Ἀντίγονος προκρίνων."

syMA.commemoration07.text = "Ἡ ἁγία Νεομάρτυς Χρυσῆ, ἡ ἀθλήσασα ἔν τινι χωρίῳ τῆς ἐπαρχίας Μογλενῶν (Ἐδέσσης), τῷ καλουμένῳ Σλάτενα, ἐν ἔτει 1795, μεληδὸν κατακοπεῖσα, τελειοῦται."
syMA.commemoration07.couplet1.title = titles_gr_GR_cog.Stichoi
syMA.commemoration07.couplet1.verse1 = "Ἐν ταῖς βασάνοις χρυσὸς οἷον καμίνῳ,"
syMA.commemoration07.couplet1.verse2 = "Χρυσῆ ἐδείχθης ἠγλαϊσμένη ὅλη."

syMA.lastline = "Ταῖς τῶν Ἁγίων σου πρεσβείαις, ὁ Θεός, ἐλέησον ἡμᾶς. Ἀμήν."

cl.syMA.commemoration01.text = "[saint/com 1]"

cl.syMA.commemoration02.text = "[saint/com 2]"

cl.syMA.commemoration03.text = "[saint/com 3]"

cl.syMA.commemoration04.text = "[saint/com 4]"

cl.syMA.commemoration05.text = "[saint/com 5]"

cl.syMA.commemoration06.text = "[saint/com list]"

