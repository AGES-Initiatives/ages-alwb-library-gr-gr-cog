A_Resource_Whose_Name = sy.m02.d17_gr_GR_cog

syMA.commemoration01.text = "Τῇ ΙΖʹ τοῦ αὐτοῦ μηνός, μνήμη τοῦ Ἁγίου Μεγαλομάρτυρος Θεοδώρου τοῦ Τήρωνος."
syMA.commemoration01.couplet1.title = titles_gr_GR_cog.Stichoi
syMA.commemoration01.couplet1.verse1 = "Τήρων, ὁ δηλῶν ἀρτίλεκτον ὁπλίτην,"
syMA.commemoration01.couplet1.verse2 = "Θεῷ πρόσεισιν, ἀρτίκαυστος ὁπλίτης."
syMA.commemoration01.single1 = "Ἑβδομάτῃ δεκάτῃ πυρὶ Τήρωνα πυρὶ φλεγέθουσιν."
syMA.commemoration01.narration.p01 = "Οὗτος ὁ Ἅγιος Μάρτυς, κατὰ τοὺς χρόνους ἦν Μαξιµιανοῦ καὶ Μαξίµου τῶν βασιλέων, ἐκ Μητροπόλεως Ἀµασείας ὁρµώµενος, ἐκ χωρίου λεγοµένου Χουµιαλῶν. Ἄρτι δὲ τῇ στρατιᾷ τῶν Τηρώνων καταλεγείς, καὶ ὑπὸ τὴν τάξιν τοῦ Πραιποσίτου Βρύγκα τυγχάνων, παρ' αὐτοῦ εἰς ἐξέτασιν κατέστη, τὸν Χριστὸν Θεὸν εἶναι ὁµολογήσας, καὶ τὰ σεβάσµατα τῶν Ἑλλήνων, ὡς ἄψυχα ξόανα καὶ ἔργα χειρῶν ἀνθρώπων, καταχλευάσας. Καὶ καιροῦ δοθέντος αὐτῷ εἰς διάσκεψιν, οὐκ ἐν ἀπραξίᾳ τοῦτον, ἀλλὰ τὴν µεγίστην τῶν πραγµατειῶν ἐξετέλεσε. Τὸ γὰρ εἴδωλον τῆς τῶν θεῶν µητρός, ὡς Ἕλληνες ληρῳδοῦσι, κατέφλεξεν. Ὅθεν συσχεθείς, καὶ αὐτουργὸς γενέσθαι ὁµολογήσας τοῦ ἐµπρησµοῦ, πρῶτον µὲν κρεµασθεὶς ξέεται, εἶτα, εἰς κάµινον πυρὸς ἐµβάλλεται, καὶ ἐν αὐτῇ τελειοῦται."
syMA.commemoration01.narration.p02 = "Τελεῖται δὲ ἡ αὐτοῦ Σύναξις ἐν τῷ ἁγιωτάτῳ αὐτοῦ Μαρτυρείῳ, τῷ ὄντι ἐν τοῖς Φωρακίου, ἐν τῷ Σαββάτῳ τῆς πρώτης τῶν Νηστειῶν ἑβδοµάδος, ὅτε καὶ τὸ θαῦµα γέγονε παρ' αὐτοῦ τῶν κολύβων, ῥυσαµένου τὸν ὀρθόδοξον λαὸν ἐκ τῆς µεµιασµένης βρώσεως τῶν εἰδωλοθύτων."

syMA.commemoration02.text = "Τῇ αὐτῇ ἡμέρᾳ, μνήμη τῆς Ἁγίας Μαριάμνης, ἀδελφῆς τοῦ Ἁγίου Φιλίππου τοῦ Ἀποστόλου."
syMA.commemoration02.couplet1.title = titles_gr_GR_cog.Stichoi
syMA.commemoration02.couplet1.verse1 = "Ἀφεῖσα τὴν γῆν Μαριάμνη παρθένος,"
syMA.commemoration02.couplet1.verse2 = "Τὸν ἐκ Μαρίας Παρθένου Χριστὸν βλέπει."
syMA.commemoration02.narration.p01 = "Μετὰ τὴν ἀνάληψιν τοῦ Χριστοῦ, παραγενόµενος ὁ Ἅγιος Φίλιππος, µετὰ καὶ τοῦ Βαρθολοµαίου καὶ Μαριάµνης τῆς ἀδελφῆς αὐτοῦ, εἰς Ἱεράπολιν, καὶ διὰ τὸ κηρύξαι τὸν λόγον τοῦ Χριστοῦ κρεµασθεὶς καὶ τελειωθείς, ηὔξατο πρὸς τὸν Θεόν, καὶ κατεχώσθησαν εἰς τὴν γῆν ὅ,τε Ἀνθύπατος, καὶ ὁ ὑπ' αὐτὸν λαός· οἱ δὲ λοιποὶ φοβηθέντες, παρεκάλεσαν τὸν Ἅγιον Βαρθολοµαῖον, καὶ τὴν Ἁγίαν Μαριάµνην, κρεµαµένους καὶ αὐτοὺς ὄντας, ἵνα µὴ καὶ αὐτοὶ καταποντισθῶσι. Καὶ ἐδυσώπησαν αὐτοὶ τὸν Ἅγιον Φίλιππον, καὶ οὐ κατεπόντισεν αὐτούς, ἀλλὰ καὶ τοὺς καταποντισθέντας ἐξήγαγε. Τὸν δὲ Ἀνθύπατον, καὶ τὴν αὐτοῦ γυναῖκα Ἔχιδναν, ἀφῆκε κάτω. Τότε ἀπελύθησαν ὁ Βαρθολοµαῖος καὶ ἡ Μαριάµνη. Καὶ ὁ µὲν Βαρθολοµαῖος, ἀπελθὼν εἰς Ἰνδίαν τὴν Εὐδαίµονα, σταυρωθεὶς τελειοῦται. Ἡ δὲ Μαριάµνη, ἀπελθοῦσα εἰς Λυκαονίαν, καὶ κηρύττουσα τὸν λόγον τοῦ Χριστοῦ, καὶ πολλοὺς βαπτίσασα, ἐτελειώθη ἐν εἰρήνῃ."

syMA.commemoration03.text = "Τῇ αὐτῇ ἡμέρᾳ, μνήμη τοῦ Ὁσίου Πατρὸς ἡμῶν Αὐξιβίου."
syMA.commemoration03.couplet1.title = titles_gr_GR_cog.Stichoi
syMA.commemoration03.couplet1.verse1 = "Τὸν Αὐξίβιον οὐ παρόψεται λόγος,"
syMA.commemoration03.couplet1.verse2 = "Φανέντα ληξίβιον ἐξ ἐναντίου."

syMA.commemoration04.text = "Τῇ αὐτῇ ἡμέρᾳ, μνήμη τοῦ Ὁσίου Πατρὸς ἡμῶν Θεοστηρίκτου· καὶ μνήμη τῆς εὑρέσεως τῶν λειψάνων τοῦ Ἁγίου Μηνᾶ τοῦ Καλλικελάδου."
syMA.commemoration04.couplet1.title = titles_gr_GR_cog.Stichoi
syMA.commemoration04.couplet1.verse1 = "Θεοστήρικτος τὸν Θεὸν πήξας βάσιν,"
syMA.commemoration04.couplet1.verse2 = "Ὄντως θεοστήρικτος ἔργοις ὡράθη."
syMA.commemoration04.couplet2.verse1 = "Τὴν γῆν ὀρύξας ὡς δικέλλῃ τῷ λόγῳ"
syMA.commemoration04.couplet2.verse2 = "Μηνᾶν ἐκεῖθεν ἐκφέρω κεκρυμμένον."
syMA.commemoration04.narration.p01 = "Ἐπὶ τῆς βασιλείας Βασιλείου τοῦ φιλοχρίστου βασιλέως, ὁ µακάριος Μηνᾶς, µιᾷ τῶν νυκτῶν, ἐπιστὰς τινὶ ἀνδρί, Φιλοµµάτῃ λεγοµένῳ, καὶ τῇ τῶν Κανάτων (ἀλλ. Ἱκανάτων) κατειλεγµένῳ σχολῇ, ὡς αὐτὸς εἴη Μηνᾶς ὁ Καλλικέλαδος, ὁ ὑπὸ γῆν κρυπτόµενος, ἐν τῷ κατὰ τὴν ἀκρόπολιν αἰγιαλῷ, καταµηνύει, καὶ τὸν τόπον ὑποδεικνύει δακτύλῳ, καθ' ὃν ἦν κείµενος. Ὁ δὲ φιλόθεος οὗτος ἀνήρ, ὀρθριώτερον ἀναστάς, Μαρκιανῷ τῷ Νουµερίῳ, φίλῳ αὐτοῦ ὑπάρχοντι, τὰ ὁραθέντα µηνύει ἀκριβῶς. Οὗτος δὲ πάλιν τὰ ἀκουσθέντα δῆλα ποιεῖ τῷ Βασιλεῖ, καὶ αὐτίκα κατὰ τὸν δηλωθέντα τόπον στρατιῶται ἐξαποστέλλονται. Οἵτινες διασκάψαντες τάχιον, εὗρον σιδηρᾶν λάρνακα, ἐν ᾗ ἦν τὸ µαρτυρικὸν σῶµα. Ἀλλὰ καὶ γραφὴν σὺν αὐτῇ ἐπὶ πλακὸς ἐγκεκολαµµένην, καὶ δηλοῦσαν ἐκεῖ κατατεθεῖσθαι τὸν Μάρτυρα, ἐν ᾧ ᾑρετίσατο τόπῳ. Ψηφίσαντες οὖν κατὰ τὴν τῆς πλακὸς γραφήν, εὗρον παρῳχηκότας χρόνους τετρακοσίους· ὅθεν καὶ τῷ Θεῷ εὐχαριστίαν πανδηµεὶ ἐξέπεµψαν."

syMA.commemoration05.text = "Τῇ αὐτῇ ἡμέρᾳ, μνήμη τῶν ἐν εὐσεβεῖ τῇ μνήμῃ γενομένων Βασιλέων Μαρκιανοῦ καὶ Πουλχερίας. Τελεῖται δὲ ἡ αὐτῶν Σύναξις ἐν τῇ μεγάλῃ Ἐκκλησίᾳ."
syMA.commemoration05.couplet1.title = titles_gr_GR_cog.Stichoi
syMA.commemoration05.couplet1.verse1 = "Τὸν Μαρκιανὸν Πουλχερίαν συνάμα"
syMA.commemoration05.couplet1.verse2 = "Ἄζυγας εἰπεῖν οὐκ ἔχω ἥ συζύγους."

syMA.commemoration06.text = "Ὁ Ἅγιος Νεομάρτυς Θεόδωρος ὁ Βυζάντιος, ὁ ἐν Μυτιλήνῃ μαρτυρήσας ἐν ἔτει ᾳψθεʹ (1795), ἀγχόνῃ τελειοῦται."
syMA.commemoration06.couplet1.title = titles_gr_GR_cog.Stichoi
syMA.commemoration06.couplet1.verse1 = "Ὕμνος νεάζων Θεοδώρῳ τῷ νέῳ"
syMA.commemoration06.couplet1.verse2 = "Χριστοῦ ἀθλητῆ ἐνδίκως ἁρμοστέος."

syMA.lastline = "Ταῖς αὐτῶν ἁγίαις πρεσβείαις, ὁ Θεὸς ἐλέησον ἡμᾶς. Ἀμήν."

cl.syMA.commemoration01.text = "[saint/com 1]"

cl.syMA.commemoration02.text = "[saint/com 2]"

cl.syMA.commemoration03.text = "[saint/com 3]"

cl.syMA.commemoration04.text = "[saint/com 4]"

cl.syMA.commemoration05.text = "[saint/com 5]"

cl.syMA.commemoration06.text = "[saint/com list]"

