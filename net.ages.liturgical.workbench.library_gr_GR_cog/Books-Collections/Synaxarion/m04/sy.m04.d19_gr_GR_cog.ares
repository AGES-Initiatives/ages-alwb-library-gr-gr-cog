A_Resource_Whose_Name = sy.m04.d19_gr_GR_cog

syMA.commemoration01.text = "Τῇ ΙΘʹ τοῦ αὐτοῦ μηνός, μνήμη τοῦ Ἁγίου Ἱερομάρτυρος Παφνουτίου."
syMA.commemoration01.couplet1.title = titles_gr_GR_cog.ti.Verses
syMA.commemoration01.couplet1.verse1 = "Τὸν Παφνούτιον γῆς τάφῳ κεκρυμμένον,"
syMA.commemoration01.couplet1.verse2 = "Ἀπεικός ἐστι καὶ σιγῆς κρύψαι τάφῳ."
syMA.commemoration01.single1 = "Τῇ δʼ ἐνάτῃ δεκάτῃ Παφνούτιον ἔνθεν ἄειραν."

syMA.commemoration02.text = "Τῇ αὐτῇ ἡμέρᾳ, μνήμη τοῦ Ἁγίου Μάρτυρος Θεοδώρου τοῦ ἐν Πέργῃ τῆς Παμφυλίας."
syMA.commemoration02.couplet1.title = titles_gr_GR_cog.ti.Verses
syMA.commemoration02.couplet1.verse1 = "Κοινωνὸς ὤφθης, Θεόδωρε, τοῦ πάθους,"
syMA.commemoration02.couplet1.verse2 = "Τῷ καὶ παθητῷ, καὶ παθῶν ὑπερτέρῳ."
syMA.commemoration02.narration.p01 = "Ἐπὶ τῆς βασιλείας Ἀντωνίνου, ἡγεμονεύοντος Θεοδότου ἐν Πέργῃ τῆς Παμφυλίας, ἐγένετο συλλογὴ νέων πολλῶν εὐειδῶν καὶ ὡραίων, εἰς τάξιν Τυρώνων. Τότε δὴ σὺν ἑτέροις ἱκανοῖς καὶ ὁ μακάριος οὗτος Θεόδωρος ἤχθη τῷ Ἡγεμόνι. Ἐπιτεθείσης οὖν αὐτῷ στολῆς καὶ σφραγῖδος, ὡς καὶ τοῖς λοιποῖς, διέῤῥηξε ταύτην, εἰπών· Ἐγὼ ἐσφραγισμένος εἰμὶ ἐκ κοιλίας μητρός μου ὑπὸ τοῦ ἐμοῦ Βασιλέως Χριστοῦ, καὶ ἑτέρῳ βασιλεῖ οὐ στρατεύομαι. Ὁ δὲ ἡγεμὼν εἶπε· Καὶ ποίῳ Βασιλεῖ ἐστρατεύθης; Ὁ Ἅγιος εἶπε· Τῷ ποιήσαντι τὸν οὐρανὸν καὶ τὴν γῆν. Ὁ ἡγεμὼν εἶπεν· Οὐδὲ τοῖς θεοῖς ἡμῶν θύεις; Ὁ Ἅγιος εἶπε· Δαίμοσιν ἀκαθάρτοις οὐδέποτε ἔθυσα."
syMA.commemoration02.narration.p02 = "Τότε προσέταξε τύπτεσθαι αὐτόν· καὶ τυφθεὶς σφοδρῶς, ἔστη εἰς ἐρώτησιν, καὶ φησὶν ὁ Ἄρχων· Κἂν ἄρτι ἐσωφρόνησας πρὸς τὰς ἀποκρίσεις; Ὁ Ἅγιος εἶπεν· Εἴθε καὶ αὐτὸς ἐπέγνως τὸν ποιήσαντά σε, ὡς ἐγώ, καὶ προσεκύνησας αὐτόν. Τότε ἐπʼ ἐσχάρας ἁπλώσαντες αὐτὸν πεπυρακτωμένης, θεῖον καὶ πίσσαν καὶ κηρὸν καὶ ἄχυρον ἐπέῤῥαινον αὐτοῦ. Καὶ οὗτοι μὲν ἐποίησαν οὕτως. Ὁ δὲ Θεὸς μέγα τι καὶ θαυμάσιον τοῖς ἐσκοτισμένοις ἐδείξατο· μεγάλου γὰρ ἤχου γεγονότος καὶ τῆς γῆς εἰς δύο διαιρεθείσης, ἐν ᾗ τὸ πῦρ καὶ ἡ ἐσχάρα ἐπέκειντο, ὕδωρ ἀναβλύσαν, ὢ τοῦ θαύματος! τήν τε ἐσχάραν καὶ πᾶσαν κατέσβεσε τὴν πυρκαϊάν· ὁ δὲ Ἅγιος, ὅλος ἀναστὰς ὑγιής, λέγει τῷ ἡγεμόνι· Τοῦτο, ὃ ἐθεάσω, Ἀνθύπατε, οὐ τῆς ἐμῆς δυνάμεως ἔργον ἐστίν, ἀλλὰ τοῦ Χριστοῦ καὶ Θεοῦ μου, ᾧ ἐγὼ λατρεύω. Εἰ οὖν βούλει καὶ αὐτὸς γνῶναι τὴν τῶν θεῶν σου δύναμιν, ἄναψον ἑτέραν πυρκαϊὰν καὶ ἁπλωθήτω εἷς τῶν στρατιωτῶν σου τῇ ἐσχάρᾳ ἐπʼ ὀνόματι τούτων, καὶ τότε γνώσει τὴν ἀνυπέρβλητον τοῦ Θεοῦ μου δύναμιν. Καὶ οἱ στρατιῶται εὐθὺς ὑπολαβόντες, Μὴ οὕτω ποιήσῃς, ἔφησαν, κύριε, ἀλλὰ μᾶλλον ἱερέα τῶν θεῶν τῇ ἐσχάρᾳ ἐπίθες· ἴσως γὰρ αὐτοῦ ἀκούσονται ὡς ἱερέως, καὶ οὐ βλαβήσεται."
syMA.commemoration02.narration.p03 = "Καὶ ὁ Ἄρχων ἀκούσας· Ἀχθήτω, φησίν, ἱερεύς. Καὶ στησάντων ἐνώπιον αὐτοῦ ἱερέα, φησὶ πρὸς αὐτὸν ὁ ἡγεμών· Τί σου ὄνομα; Ὁ δὲ εἶπε· Διόσκορος. Καὶ ὁ Ἄρχων· Εἰπὲ ἡμῖν, Διόσκορε, ποίᾳ μαγείᾳ χρῶνται οἱ Χριστιανοὶ κατὰ τοῦ πυρός, ὅτι ὁ Θεόδωρος ἔμεινεν ἀβλαβής; Ὁ Διόσκορος ἔφη· Οἱ Χριστιανοὶ μάγοι οὐκ εἰσί, μὴ γένοιτο! ἀλλʼ ὅπου τὸ Χριστοῦ ὄνομα ἐκφωνηθῇ, πᾶσα φαρμακεία καὶ γοητεία διαλέλυται, καὶ οἱ Δαίμονες φρίττουσι. Καὶ ὁ ἡγεμών· Ἰσχυρότερός ἐστιν ὁ Χριστὸς παρὰ τὸν Δία; Ὁ Διόσκορος εἶπεν· Ὁ Ζεὺς καὶ οἱ ἕτεροι θεοὶ κωφά εἰσιν εἴδωλα καὶ ἀναίσθητα. Παρακαλῶ οὖν σε μὴ ἀναγκάσῃς με ἐπιθῆναι τῇ ἐσχάρᾳ· ἀλλʼ εἰ βούλει τὴν τοῦ Διὸς ἐπιγνῶναι ἰσχύν, ἐκεῖνον ἐπίθες τῇ ἐσχάρᾳ τῆς πυρκαϊᾶς. Καὶ ὁ ἡγεμών· Καὶ τίς, φησί, τολμᾷ τοῦτο ποιῆσαι; Ὁ Διόσκορος εἶπεν· Ἐγὼ τῇ σῇ προστάξει τοῦτο ποιήσω· καὶ ἐὰν ἀμύνηταί με, πιστεύω αὐτῷ ὅτι δύναται. Καὶ ὁ ἡγεμών· Μέχρι τῆς δεῦρο οὐκ ἦς ἱερεύς; τί τοιαῦτα λέγεις; Ὁ Διόσκορος εἶπε· Διʼ ἔνδειαν φρενῶν ἤμην ἱερεύς· ἰδὼν δὲ τὸν μακάριον Θεόδωρον μὴ κυριευόμενον ὑπὸ σοῦ, ἐστηρίχθην· καὶ νῦν θέλω συστρατιώτης αὐτοῦ γενέσθαι. Καὶ ὁ ἡγεμών, Ἐπειδή, φησίν, οὕτω λέγεις, ἐπίβηθι τῇ πυρᾷ."
syMA.commemoration02.narration.p04 = "Τότε ὁ Διόσκορος, προσπεσὼν τῷ Ἁγίῳ, Εὖξαι, ἔφη, ὑπὲρ ἐμοῦ, δοῦλε τοῦ Θεοῦ. Καὶ τοῦ Ἁγίου εὐξαμένου, ἡπλώθη ὁ Διόσκορος τῇ πυρᾷ τῆς ἐσχάρας, εὐχαριστήσας καὶ μέγα βοήσας· Εὐχαριστῶ σοι, Κύριε Ἰησοῦ Χριστέ, ὁ Θεὸς Θεοδώρου, καὶ δέξαι τὸ πνεῦμά μου ἐν εἰρήνῃ. Καὶ ταῦτα εἰπών, παρέδωκε τὴν ψυχὴν τῷ Χριστῷ. Καὶ εὐθὺς κρατηθεὶς ὁ Ἅγιος, ἐνεβλήθη τῇ φυλακῇ. Καὶ τῇ ἑξῆς, ἵπποις ἀγρίοις ἐκ τῶν ποδῶν προσδεθεὶς τῷ ἅρματι, ἐξεδέθη· καὶ οἱ μὲν ἵπποι ἀτάκτως φερόμενοι, κατὰ τοῦ κρημνοῦ πεσόντες ἀπώλοντο· ὁ δὲ Ἅγιος ἀοράτως θείᾳ δυνάμει τῶν δεσμῶν λυθεὶς καὶ ἀβλαβὴς διατηρηθείς, ἐξέπληξεν ἅπαντας· ἐξ ὧν Σωκράτης καὶ Διονύσιος, οἱ τὸν Ἅγιον τῷ ἅρματι τῶν ἵππων προσδήσαντες, διεβεβαιοῦντο ἐξαίσιόν τι καὶ φρικῶδες ἰδεῖν τῶν ἵππων ἐλαυνομένων, θέαμα καταπλῆττον καὶ νοῦν καὶ διάνοιαν."
syMA.commemoration02.narration.p05 = "Διηγοῦντο γὰρ οἷον ἅρμα πυρὸς οὐρανόθεν κατιὸν ἰδεῖν, καὶ τὸν Ἅγιον ἀναλαβόν, τῶν δεσμῶν ἀπέλυσεν· ἐν αὐτῷ δὲ τοῦτον ἆραν καὶ ὑψωθέν, διεσώσατο ἀβλαβῆ ἐν τῷ Πραιτωρίῳ· τοὺς δὲ ἵππους, ὡς ὑπό τινος βιαζομένους, κατεκρήμνισεν. Ἀκούσαντες δὲ οἱ ἑστῶτες καὶ πιστεύσαντες, Μέγας ὁ Θεὸς τῶν Χριστιανῶν, ἀνεβόησαν. Ὁ δὲ ἡγεμών, αὐτούς τε καὶ τὸν Ἅγιον καθεῖρξε τῇ φυλακῇ, καὶ κάμινον ἐκκαῆναι προστάττει. Οὗ γενομένου, καὶ τοῦ Ἁγίου μετὰ τῶν στρατιωτῶν ἐμβληθέντων, ἄνωθεν δρόσος κατιοῦσα, δροσίζουσα τούτους ἦν, καὶ πρὸς ὁμιλίαν ἐτράπησαν· ἡ δὲ ἦν περὶ τῆς μητρὸς τοῦ Ἁγίου Θεοδώρου ἀνάμνησις· ἤδη γὰρ πρὸ τριῶν ἐνιαυτῶν αἰχμαλωτισθείσης αὐτῆς καὶ εἰς ἀλλοδαπὴν γῆν μετὰ καὶ ἑτέρων οὐκ ὀλίγων ἀπαχθείσης, τὸν τῆς αἰχμαλωσίας διηγούμενος τρόπον, ἤθελε ταύτην ἰδεῖν· καί, Κύριε Ἰησοῦ Χριστέ, ὁ τῶν θαυμασίων Θεός, ἀνεβόα, δεῖξόν μοι τὴν μητέρα, οἷς οἶδας τρόποις· ἀδυνατεῖ δέ σοι οὐδέν· ἵνα γνῶσι πάντες τὰ μεγαλεῖά σου· καὶ ταῦτα μὲν τὰ τῆς ὁμιλίας."
syMA.commemoration02.narration.p06 = "Ἐπεὶ δέ, τῆς φλογὸς μαρανθείσης, πρὸς ὕπνον ἐτράπησαν, Ἄγγελος ἐπιστὰς τῷ Ἁγίῳ· Μὴ λυποῦ, φησί, Θεόδωρε· πάρεστι γὰρ ἡ μήτηρ σου. Ὁ δὲ διυπνισθείς, διηγεῖτο τὰ ὁραθέντα τοῖς στρατιώταις· καὶ τοῦ διηγήματος μήπω περαιωθέντος, ἐπέστη μέσον τῆς καμίνου τοῦ Ἁγίου ἡ μήτηρ Φιλίππα, οὕτω καλουμένη· καὶ ἰδοῦσα ὃν ἐπόθει υἱόν, ἠγαλλιάσατο, καὶ κατησπάσατο αὐτὸν καὶ τοὺς σὺν αὐτῷ στρατιώτας· ὅπως τε καὶ ὅθεν ἥκει ἀναδιδαχθεὶς παρὰ τῆς μητρὸς ὁ Ἅγιος, εἰς οὐρανοὺς ἀνατείνας τὰς χεῖρας, τὴν προσήκουσαν εὐχαριστίαν ἀνέπεμπε τῷ Θεῷ."
syMA.commemoration02.narration.p07 = "Πρωίας δὲ γενομένης, ἀναστὰς ὁ ἡγεμών, Ἐμοί, φησί, δοκεῖ μηδὲ ὀστοῦν καταλειφθῆναι ἐν τῇ καμίνῳ, ᾗ ὅ τε Θεόδωρος καὶ οἱ σὺν αὐτῷ ἀπεῤῥίφησαν. Καὶ ἅμα τῷ λόγῳ, τίς τῶν ἐκ τῆς καμίνου ὑποστρέφων, τοιαῦτα τῷ ἡγεμόνι διέξεισι· Θεοδώρου αἰτησαμένου τὸν Ἰησοῦν, ἐμαράνθη ἡ φλόξ· καὶ ἡ μήτηρ αὐτοῦ ἐξ ἀλλοδαπῆς ἀθρόως καταλαβοῦσα, εἰσῆλθεν ἐν τῇ καμίνῳ· καὶ καθεζόμενοι ὡς ἐν θαλάμῳ ὁμιλοῦσι περὶ τοῦ Θεοῦ αὐτῶν."
syMA.commemoration02.narration.p08 = "Τούτων ἀκούσας ὁ ἡγεμὼν ἐξέστη· καὶ παραγενόμενος πρὸς τὴν κάμινον, μετεκαλέσατο τὴν μητέρα τοῦ Ἁγίου καί φησι πρὸς αὐτήν· Σὺ εἶ ἡ μήτηρ τοῦ Θεοδώρου; Ἡ δὲ εἶπεν· Ἐγώ εἰμι. Καὶ ὁ ἡγεμών· Παρασκεύασον τὸν υἱόν σου θῦσαι τοῖς θεοῖς, ἵνα μὴ καὶ αὐτὸς κακεγκάκως ὄλυται, καὶ αὐτὴ ἄτεκνος γένῃ. Ἡ δὲ Φιλίππα εἶπεν· Ὁ υἱός μου σταυρωθεὶς ὑπὸ σοῦ, θύσει τῷ Θεῷ αὐτοῦ θυσίαν ἀληθινήν, τῷ Κυρίῳ μου Ἰησοῦ Χριστῷ, τῷ ἀληθινῷ Θεῷ. Καὶ ὁ ἡγεμών· Εἰ οὖν σὺ εὗρες τὸν θάνατον τοῦ υἱοῦ σου, τοῦτο καὶ γενήσεται. Καὶ εὐθέως προσέταξεν ὁ ἡγεμών, τὸν μὲν ἅγιον Θεόδωρον σταυρωθῆναι, τοὺς δὲ στρατιώτας λογχευθῆναι μέσον τῆς καμίνου, καὶ τὴν μητέρα τοῦ Ἁγίου ξίφει ἀποτμηθῆναι καὶ οὕτω τὸν τοῦ μαρτυρίου στέφανον ἐκομίσαντο. Ὁ δὲ Ἅγιος Θεόδωρος καθηλωθείς, ἐν τρισὶν ἡμέραις ἀπῃώρητο ζῶν, εἶθʼ οὕτως ἀπῆλθε πρὸς Κύριον. Τότε τινὲς τῶν εὐσεβῶν, τὰ τῶν Ἁγίων λείψανα μύροις καὶ ὀθονίοις περιστείλαντες, ἐν ἐπισήμῳ τόπῳ κατέθεντο."

syMA.commemoration03.text = "Τῇ αὐτῇ ἡμέρᾳ, ἡ Ἁγία Μάρτυς Φιλίππα, ἡ μήτηρ τοῦ Ἁγίου Θεοδώρου, ξίφει τελειοῦται."
syMA.commemoration03.couplet1.title = titles_gr_GR_cog.ti.Verses
syMA.commemoration03.couplet1.verse1 = "Φιλῶ Φιλίππαν, ὡς ἀθλητοῦ μητέρα·"
syMA.commemoration03.couplet1.verse2 = "Φιλῶ Φιλίππαν, ὡς ἀθλοῦσαν ἐκ ξίφους."

syMA.commemoration04.text = "Τῇ αὐτῇ ἡμέρᾳ, οἱ Ἅγιοι Σωκράτης καὶ Διονύσιος, λόγχῃ τρωθέντες, τελειοῦνται."
syMA.commemoration04.couplet1.title = titles_gr_GR_cog.ti.Verses
syMA.commemoration04.couplet1.verse1 = "Ἔνυξε λόγχῃ νεκρὸν Ὑψίστου πάλαι·"
syMA.commemoration04.couplet1.verse2 = "Νύττει δὲ καὶ νῦν Μάρτυρας ζῶντας δύο."

syMA.commemoration05.text = "Τῇ αὐτῇ ἡμέρᾳ, μνήμη τοῦ Ὁσίου Πατρὸς ἡμῶν Γεωργίου, Ἐπισκόπου Πισσιδείας, τοῦ Ὁμολογητοῦ."
syMA.commemoration05.couplet1.title = titles_gr_GR_cog.ti.Verses
syMA.commemoration05.couplet1.verse1 = "Ὁ Γεώργιος, ὡς γεώργιον μέγα,"
syMA.commemoration05.couplet1.verse2 = "Ἔχων ἐπῆλθεν εἶδος ἀρετῆς ἅπαν."
syMA.commemoration05.narration.p01 = "Οὗτος ὁ Ἅγιος ἐπὶ τῶν χρόνων ἦν τῶν Εἰκονομάχων, ἐκ βρέφους τῷ Θεῷ ἀνατεθειμένος· καὶ διὰ τὴν ὑπερβάλλουσαν αὐτοῦ ἀρετήν, Ἐπίσκοπος χειροτονεῖται Ἀντιοχείας τῆς Πισσιδείας. Ἐπεὶ δὲ τῇ τοῦ Διαβόλου πονηρᾷ συμβουλῇ ἡ τῶν εἰκονομάχων αἵρεσις ἐκινήθη καὶ γράμματα πανταχοῦ ἐπέμποντο, διὰ τάχους τοὺς Ἐπισκόπους ἅπαντας τὴν Κωνσταντινούπολιν καταλαβεῖν, παρεγένετο καὶ οὗτος· καὶ μὴ πεισθεὶς σύμφρων τοῖς αἱρετικοῖς γενέσθαι καὶ ἀρνήσασθαι τῶν ἁγίων εἰκόνων τὴν προσκύνησιν, ἐξορίᾳ καὶ κακουχίᾳ κατεδικάσθη, καὶ ἐν αὐτῇ θανών, πρὸς Κύριον ἐξεδήμησε."

syMA.commemoration06.text = "Τῇ αὐτῇ ἡμέρᾳ, μνήμη τοῦ ἐν Ἅγιοις Πατρὸς ἡμῶν Τρύφωνος, Ἀρχιεπισκόπου Κωσταντινουπόλεως. Τελεῖται δὲ ἡ αὐτοῦ σύναξις ἐν τῇ Ἁγιωτάτῃ Μέγαλῃ Ἐκκλησίᾳ."
syMA.commemoration06.couplet1.title = titles_gr_GR_cog.ti.Verses
syMA.commemoration06.couplet1.verse1 = "Θεὸν ποθήσας ὁ τρυφὴν μισῶν Τρύφων,"
syMA.commemoration06.couplet1.verse2 = "Θεοῦ παρέστη τῷ κατοικητηρίῳ."

syMA.commemoration07.text = "Τῇ αὐτῇ ἡμέρᾳ, μνήμη τοῦ Ἁγίου ἐνδόξου Ὁσιομάρτυρος Ἀγαθαγγέλου τοῦ Ἐσφιγμενίτου."
syMA.commemoration07.couplet1.title = titles_gr_GR_cog.ti.Verses
syMA.commemoration07.couplet1.verse1 = "Ἀγαθάγγελος τὴν τομὴν τοῦ αὐχένος"
syMA.commemoration07.couplet1.verse2 = "Χαίρων ὑπέστη διὰ Χριστόν· Ὢ δόξης!"

syMA.commemoration08.text = "Τῇ αὐτῇ ἡμέρᾳ, ὁ Ὅσιος Συμεών, ἡγούμενος τῆς ἐν τῷ Ἄθῳ ἱερᾶς μονῆς τοῦ Φιλοθέου, ὁ μονοχίτων καὶ ἀνυπόδητος, ὁ καὶ κτήτωρ τῆς ἐν τῷ ὄρει τοῦ Φλαμουρίου ἱερᾶς Μονῆς τῆς Ἁγίας Τρίαδος, ἐν εἰρήνῃ τελειοῦται."
syMA.commemoration08.couplet1.title = titles_gr_GR_cog.ti.Verses
syMA.commemoration08.couplet1.verse1 = "Ἀνυπόδητος, Συμεών, βαίνων μάκαρ,"
syMA.commemoration08.couplet1.verse2 = "Τὸν πτερνίσαντα τοὺς βροτοὺς πατεῖς ὄφιν."

syMA.lastline = "Ταῖς τῶν Ἁγίων σου πρεσβείαις, Χριστὲ ὁ Θεός, ἐλέησον ἡμᾶς. Ἀμην."

cl.syMA.commemoration01.text = "[saint/com 1]"

cl.syMA.commemoration02.text = "[saint/com 2]"

cl.syMA.commemoration03.text = "[saint/com 3]"

cl.syMA.commemoration04.text = "[saint/com 4]"

cl.syMA.commemoration05.text = "[saint/com 5]"

cl.syMA.commemoration06.text = "[saint/com list]"

