A_Resource_Whose_Name = sy.m08.d03_gr_GR_cog

syMA.commemoration01.text = "Τῇ Γʹ τοῦ αὐτοῦ μηνός μνήμη τῶν Ὁσίων Πατέρων ἡμῶν Δαλμάτου, Φαύστου, καὶ Ἰσαακίου."
syMA.commemoration01.couplet1.title = titles_gr_GR_cog.Stichoi
syMA.commemoration01.couplet1.verse1 = "Κυκλοῦσιν ἄνδρες εἷς, δύο, τρεῖς σὸν θρόνον,"
syMA.commemoration01.couplet1.verse2 = "Ὕψιστε, Φαῦστος, Ἰσαάκιος, Δαλμάτος."
syMA.commemoration01.single1 = "Δαλμάτος, Ἰσάκιος τριτάτῃ θάνον, ἠδέ γε Φαῦστος."
syMA.commemoration01.narration.p01 = "Οὗτος ὁ Ἅγιος Δαλμάτος ἐστρατεύετο ἐν τῇ δευτέρᾳ σχολῇ, ἐπὶ Θεοδοσίου τοῦ βασιλέως, ζῶν εὐσεβῶς καὶ θεαρέστως. Διὰ δὲ τὸν Θεόν, καταλιπὼν γυναῖκα καὶ τέκνα καὶ μόνον τὸν υἱὸν αὑτοῦ Φαῦστον μεθ' ἑαυτοῦ παραλαβών, ἔρχεται πρὸς τὸν Ὅσιον Ἰσαάκιον καὶ τὸν μοναστὴν ὑπέρχεται βίον, καὶ εἰς ὕψος ἀρετῶν ἤρθη μέγιστον. Ὁ δὲ θαυμάσιος οὗτος Ἰσαάκιος ἐκ σπαργάνων αὐτῶν τὴν ἔρημον ᾤκησε, πᾶν εἶδος ἀρετῆς μετερχόμενος· ὅθεν καὶ ὁ λόγος αὐτῷ λαμπρότατος ἦν τῷ βίῳ κοσμούμενος."
syMA.commemoration01.narration.p02 = "Οὗτος, ἐξερχομένου τοῦ βασιλέως Οὐάλεντος πρὸς τὸν κατὰ τῶν Σκυθῶν πόλεμον, προελθὼν ἔφη· Τὰς Ἐκκλησίας τοῖς Ὀρθοδόξοις ἄνοιξον, ὦ βασιλεῦ, καὶ νικήσεις τὸν πόλεμον. Ὡς δὲ οὐκ ἔπειθεν, ἀλλ' εἰς θυμὸν κινηθείς, Ὑποστρέψας, φησὶν ὁ βασιλεύς, παρέξω τούτων τὰς εὐθύνας. Εἰ ἐπιστρέψεις, εἶπεν ὁ Ὅσιος, οὐκ ἔστιν ἐν ἐμοὶ Κύριος ὁ Θεός. Συνάψεις γὰρ τὸν πόλεμον, καὶ φεύξῃ ἔμπροσθεν τῶν ἐχθρῶν σου, καὶ ζῶν, πυρὶ καταναλωθήσῃ· ὃ καὶ γέγονεν. Ἐν ἀχυρῶνι γὰρ ἐγκλεισθεὶς κατεφλέχθη."
syMA.commemoration01.narration.p03 = "Οὗτος, μέλλων ἐκδημεῖν τῶν τῇδε, τὸν Ὅσιον Δαλμάτον Ἡγούμενον παρεστήσατο, Ἀττικοῦ τότε τῆς Κωνσταντινουπόλεως Πατριαρχοῦντος. Αὐτὸς δὲ πρότερον διαπρέψας ἐν τῇ ἀσκήσει καὶ ἐπὶ τεσσαράκοντα ἡμέρας ἀπόσιτος διαμείνας καὶ ἐν ἄλλαις τοσαύταις ἐν ἐκστάσει γεγονώς, καθίσταται τοῖς βασιλεῦσι καὶ τῇ Συγκλήτῳ καὶ τοῖς κατ' Ἔφεσον συνελθοῦσι Πατράσιν αἰδέσιμος· οἳ καὶ Ἀρχιμανδρίτην αὐτὸν καὶ τοὺς μετ' αὐτὸν τῆς κατ' αὐτὸν Μονῆς ἄρχοντας ἐψηφίσαντο μέχρις αἰῶνος ὑπάρχειν. Καὶ ἐν Χριστῷ κοιμηθείς, κατατίθεται ἐν τῷ ἰδίῳ Μοναστηρίῳ."

syMA.commemoration02.text = "Τῇ αὐτῇ ἡμέρᾳ μνήμη τοῦ ἁγίου Μάρτυρος Στεφάνου, Πάπα Ῥώμης."
syMA.commemoration02.couplet1.title = titles_gr_GR_cog.Stichoi
syMA.commemoration02.couplet1.verse1 = "Τμηθεὶς Στέφανος θεῖον ἥρπασε στέφος,"
syMA.commemoration02.couplet1.verse2 = "Πάπας μὲν ὢν πρίν, νῦν δὲ καὶ Μάρτυς μέγας."
syMA.commemoration02.narration.p01 = "Οὗτος ἦν ἐπὶ Οὐαλλεριανοῦ καὶ Γαληίνου τῶν ὑπάτων ἐν τῇ Ῥωμαίων πόλει· κρυπτόμενος δέ, διὰ τὸν ἐπικείμενον διωγμόν, τοὺς πρὸς αὐτὸν παραγινομένους τὴν εἰς Χριστὸν πίστιν διδάσκων, ἐβάπτιζεν· ἐξ ὧν πολλοὺς Πρεσβυτέρους καὶ Διακόνους καὶ Ἀναγνώστας κατέστησεν. Ἐκ τούτων τινὲς συσχεθέντες καὶ παῤῥησίᾳ τὸν Χριστὸν ὁμολογήσαντες, τὸν διὰ μαρτυρίου στέφανον ἐκομίσαντο. Ὅθεν διὰ ταῦτα ὁ μακάριος κρυπτόμενος Στέφανος, ἑαυτὸν κατέστησε φανερόν, καὶ ἀχθεὶς ἐν τῷ ναῷ τοῦ Ἄρεως, ὅλον διὰ προσευχῆς ἔσεισε καὶ μέρος τι καταπεσεῖν ἐποίησε. Φυγόντων δὲ τῶν στρατιωτῶν, αὐτὸς εἰς τὸν τάφον Λουκίας τῆς Μάρτυρος ἔρχεται, ἔνθα τὴν θυσίαν ἐτέλει τὴν ἀναίμακτον· κἀκεῖ τὴν κεφαλὴν ἀποτέμνεται, τῶν στρατιωτῶν ζητησάντων καὶ εὑρόντων αὐτόν."

syMA.commemoration03.text = "Τῇ αὐτῇ ἡμέρᾳ μνήμη τοῦ Ὁσίου Πατρὸς ἡμῶν καὶ Ὁμολογητοῦ Ἰωάννου, Ἡγουμένου Μονῆς τῆς Παταλαραίας."
syMA.commemoration03.couplet1.title = titles_gr_GR_cog.Stichoi
syMA.commemoration03.couplet1.verse1 = "Θείας χάριτος, ὦ Ἰωάννη μάκαρ,"
syMA.commemoration03.couplet1.verse2 = "Κλῆσιν κατὰ σήν, οἶκος ὤφθης ἄξιος."

syMA.commemoration04.text = "Τῇ αὐτῇ ἡμέρᾳ ἡ Ἁγία Σαλώμη ἡ Μυροφόρος, ἐν εἰρήνη τελειοῦται."
syMA.commemoration04.couplet1.title = titles_gr_GR_cog.Stichoi
syMA.commemoration04.couplet1.verse1 = "Τῆς σαρκὸς οἷον ἐκκυλισθείσης λίθου,"
syMA.commemoration04.couplet1.verse2 = "Ὁρᾷ Σαλώμη Χριστόν, οὐ Χριστοῦ τάφον."

syMA.commemoration05.text = "Τῇ αὐτῇ ἡμέρᾳ ἡ Ὁσία Θεοκλητὼ, ἐν εἰρήνη τελειοῦται."
syMA.commemoration05.couplet1.title = titles_gr_GR_cog.Stichoi
syMA.commemoration05.couplet1.verse1 = "Θεοκλητὼ τὴν κλῆσιν ἔργῳ δεικνύει,"
syMA.commemoration05.couplet1.verse2 = "Κλητὴ Θεῷ φανεῖσα σαρκὸς ἐκδύσει."

syMA.lastline = "Ταῖς τῶν Ἁγίων σου πρεσβείαις, ὁ Θεός, ἐλέησον ἡμᾶς. Ἀμήν."

cl.syMA.commemoration01.text = "[saint/com 1]"

cl.syMA.commemoration02.text = "[saint/com 2]"

cl.syMA.commemoration03.text = "[saint/com 3]"

cl.syMA.commemoration04.text = "[saint/com 4]"

cl.syMA.commemoration05.text = "[saint/com 5]"

cl.syMA.commemoration06.text = "[saint/com list]"

