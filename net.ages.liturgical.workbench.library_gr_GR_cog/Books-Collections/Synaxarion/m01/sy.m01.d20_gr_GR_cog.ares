A_Resource_Whose_Name = sy.m01.d20_gr_GR_cog

syMA.commemoration01.text = "Τῇ Κʹ τοῦ αὐτοῦ μηνός, μνήμη τοῦ Ὁσίου Πατρὸς ἡμῶν Εὐθυμίου τοῦ Μεγάλου."
syMA.commemoration01.couplet1.title = titles_gr_GR_cog.ti.Verses
syMA.commemoration01.couplet1.verse1 = "Τί κοινὸν Εὐθύμιε σοὶ καὶ τῷ βίῳ;"
syMA.commemoration01.couplet1.verse2 = "Πρὸς Ἀγγέλους ἄπαιρε τοὺς ξένους βίου."
syMA.commemoration01.single1 = "Λῆξε βίου Εὐθύμιος εἰκάδι ἠϋγένειος."
syMA.commemoration01.narration.p01 = "Οὗτος ὁ ὅσιος Πατὴρ ἡµῶν καὶ µέγας Εὐθύµιος ἦν ἐπὶ τῆς βασιλείας Γρατιανοῦ, ἐν Μελιτινῇ τῇ κατὰ Ἀρµενίαν Μητροπόλει, ἐκ Παύλου καὶ Διονυσίας, εὐγενῶν τινων, γεννηθείς, κατὰ τὸν µέγαν Ἰωάννην, ἐκ στειρωτικῆς καὶ ἀκάρπου γαστρός. Ὅθεν καὶ τὴν κλῆσιν κατʼ ἐπαγγελίαν ἔσχεν, εὐθυµεῖν τοῖς γεννήτορσιν, ὑπὲρ γονῆς δεοµένοις, φωνῆς ἄνωθεν ἐνεχθείσης. Οὗτος µετὰ τὴν τοῦ πατρὸς τελευτήν, προσάγεται παρὰ τῆς µητρὸς Εὐτρωΐῳ, τῷ µεγάλῳ τῆς Μελιτινῆς Ἐπισκόπῳ, καὶ παρʼ αὐτοῦ τῇ τάξει τῶν Κληρικῶν καταλέγεται. Γενόµενος δὲ περὶ τὴν τῶν ἱερῶν µαθηµάτων συλλογὴν ἐπιτήδειος, καὶ πάντας τοὺς κατʼ αὐτὸν ἀσκήσει καὶ ταῖς πρὸς ἀρετὴν ἐπιδόσεσιν ὑπερβαλών, ἀναγκάζεται τὴν τοῦ Πρεσβυτέρου χειροτονίαν λαβεῖν, καὶ τῶν ἱερῶν Ἀσκητηρίων καὶ Μοναστηρίων τὴν ἐπιµέλειαν δέξασθαι."
syMA.commemoration01.narration.p02 = "Ἔνατον δὲ καὶ εἰκοστὸν ἔτος ἄγων, τὰ Ἱεροσόλυµα καταλαµβάνει, καὶ ἔν τινι τῶν κατʼ ὄρος σπηλαίων µετὰ τοῦ Ὁσίου Θεοκτίστου συνδιαιτᾶται, ἔνθα χαλεπῶν νοσηµάτων πολλοὺς ἀπήλλαξε. Λέγεται δὲ καὶ οὗτος, ἐν ὀνόµατι Κυρίου, ἐκ βραχέων πάνυ καὶ µικρῶν ἄρτων, τετρακοσίους, τῇ µονῇ καθʼ ὁδὸν παραβαλόντας αὐτῷ, διαθρέψαι. Οὐ µόνον δὲ αὐτός, ἐν δυνάµει Θεοῦ, στείρωσιν λύσας ἐξῆλθεν, ἀλλὰ καὶ ἑτέρας ἀτέκνους γυναῖκας διʼ εὐχῆς εὐτέκνους καὶ γονίµους ἀπέδειξε. Καὶ κατὰ τὸν µέγαν Ἠλίαν, καὶ οὗτος θύρας ἀνέῳξεν οὐρανοῦ, καὶ τὴν γῆν, ἀκαρπίαν νοσοῦσαν, ἰάσατο. Ἐδήλωσε δὲ τοῦ Ὁσίου τὴν ἔνδον λαµπρότητα καὶ ὁ τοῦ πυρὸς στῦλος, ὅν, ἱερουργοῦντος αὐτοῦ τὴν ἀναίµακτον θυσίαν, οὐρανόθεν εἶδον οἱ περιεστῶτες κατελθόντα, καὶ συµπαρεστῶτα τῷ Ὁσίῳ, µέχρι πέρας ἔλαβεν ὁ τῆς θυσίας καιρός. Τὸ δὲ τὰς διαθέσεις τῶν προσιόντων τῆς θείας κοινωνίας µετασχεῖν νοερῶς καθορᾶν, καὶ τίς µὲν αὐτῶν µετὰ καθαροῦ συνειδότος, τίς δὲ ἐσπιλωµένος πρόσεισι, τῆς παντελοῦς δήπου καθάρσεως καὶ ἁγνείας σηµεῖόν ἐστιν. Οὗτος ὁ µακάριος γενόµενος ἐτῶν ἐνενήκοντα ἑπτά, πρὸς Κύριον ἐξεδήµησεν, ἐπὶ τῆς βασιλείας Λέοντος τοῦ Μεγάλου."
syMA.commemoration01.narration.p03 = "Ἦν δὲ τὸ εἶδος εὐπρεπής, τὸν τρόπον ἁπλοῦς, τὸ χρῶµα λευκός, τὴν ἡλικίαν εὐσταλὴς καὶ σεµνός, πολιός τὴν τρίχα, τὴν ὑπήνην µέχρι τῶν µηρῶν καθεικώς. Λέγεται δὲ περὶ αὐτοῦ, ὅτι τινὸς µέλλοντος τελευτᾶν Μοναχοῦ, ὃς ἐνοµίζετο µὲν τοῖς πολλοῖς σώφρων καὶ ἐγκρατής, οὐκ ἦν δέ, ἀλλὰ τοὐναντίον ἀκόλαστος, ἑώρα ὁ µακάριος Ἄγγελον, µετὰ τριόδοντος τὴν ψυχὴν αὐτοῦ ἐκσπῶντα, καὶ ἅµα φωνῆς ἀκοῦσαι, τὰ κρυπτὰ τῆς αἰσχύνης δηλούσης τοῦ Μοναχοῦ. Τελεῖται δὲ ἡ αὐτοῦ Σύναξις ἐν τῇ ἁγιωτάτῃ µεγάλῃ Ἐκκλησίᾳ."

syMA.commemoration02.text = "Τῇ αὐτῇ ἡμέρᾳ, μνήμη τῶν Ἁγίων Μαρτύρων Βάσσου, Εὐσεβίου, Εὐτυχίου καὶ Βασιλίδου."
syMA.commemoration02.couplet1.title = titles_gr_GR_cog.ti.Verses
syMA.commemoration02.couplet1.verse1 = "Χεῖρας Βάσσου τέμνουσι χεῖρες δημίων,"
syMA.commemoration02.couplet1.verse2 = "Χεῖρες βέβηλοι, χεῖρας ἡγιασμένας."
syMA.commemoration02.couplet2.verse1 = "Τμηθεὶς πέλυξιν Εὐσέβιος πᾶν μέλος,"
syMA.commemoration02.couplet2.verse2 = "Τὴν Ὀρθόδοξον Πίστιν ἄτρωτος μένει."
syMA.commemoration02.couplet3.verse1 = "Εὐτύχιον διεῖλον εἰς μέρη τρία,"
syMA.commemoration02.couplet3.verse2 = "θείως Θεοῦ Πρόσωπα τιμῶντα τρία."
syMA.commemoration02.couplet4.verse1 = "Ἀπορραγῆναι μὴ θέλων Βασιλίδης,"
syMA.commemoration02.couplet4.verse2 = "Μοίρας Ἀθλητῶν, ἐρράγη τὴν γαστέρα."
syMA.commemoration02.narration.p01 = "Οὗτοι ὑπῆρχον ἐπὶ Διοκλητιανοῦ τοῦ Βασιλέως, πλούτῳ βρίθοντες, καὶ τῆς συγκλήτου µετέχοντες βουλῆς. Προσῆλθον δὲ τῷ Χριστῷ, καὶ τὸ εἰς αὐτὸν ἔλαβον Βάπτισµα, τὸν Ἐπίσκοπον Θεόπεµπτον ἰδόντες ταῖς βασάνοις ἐγκαρτεροῦντα, καὶ παράδοξα θαύµατα τῇ Χριστοῦ ἐνεργοῦντα δυνάµει. Ὅθεν καὶ προσαχθέντες τῷ Βασιλεῖ, ἀφαιροῦνται πρῶτον τὰς ζώνας, εἶτα διαφόρους δέχονται τοῦ βίου ἐξαγωγάς. Ὁ µὲν γὰρ Ἅγιος Βάσσος, εἰς βόθρον µέχρι τῶν µηρῶν ἐµβληθείς, καὶ τὰς χεῖρας ἐκτµηθείς, καὶ ὅλον τό σῶµα κατακοπείς, τὸ πνεῦµα παρέδωκεν. Ὁ δὲ Ἅγιος Εὐσέβιος, κατὰ κεφαλῆς κρεµασθείς, κατὰ µέρος πέλυξι διῃρέθη. Ὁ δὲ Ἅγιος Εὐτύχιος, τέσσαρσι πάλοις βιαίως ἐκταθείς, διεµερίσθη τριχῇ. Ὁ δὲ Ἅγιος Βασιλίδης, µαχαίρᾳ ἀναῤῥήγνυται τὴν γαστέρα· καὶ οὕτω τὸν τοῦ Μαρτυρίου στέφανον ἐκοµίσαντο."

syMA.commemoration03.text = "Τῇ αὐτῇ ἡμέρᾳ, μνήμη τῶν Ἁγίων Μαρτύρων Ἰννᾶ, Πιννᾶ, καὶ Ῥιμμᾶ."
syMA.commemoration03.couplet1.title = titles_gr_GR_cog.ti.Verses
syMA.commemoration03.couplet1.verse1 = "Θάλψις δεχέσθω τοὺς Ἀθλητὰς τοῦ κρύους,"
syMA.commemoration03.couplet1.verse2 = "Ἰννᾶν, Πιννᾶν, Ῥιμμᾶν τε τοὺς κρυσταλλίνους."
syMA.commemoration03.narration.p01 = "Οὗτοι, χώρας τινὸς τῆς κατʼ Ἄρκτον ὑπάρχοντες, παρά τῶν εἰδωλοµανούντων βαρβάρων συσχεθέντες, τῷ τῆς χώρας παρέστησαν ἄρχοντι. Ὅς, ὁµολογήσαντας τὸν Χριστόν, κατεδίκασε διὰ κρύους τελειοθῆναι. Δεσµοῦνται οὖν ξύλοις ὀρθίοις, µέσον παγεῖσι τοῦ ποταµοῦ, ὥρᾳ χειµῶνος, ὅτε τῷ ψύχει διαφέρον ἦν οὐδὲν τῶν ἀκινήτων σωµάτων, πεπηγὸς τὸ ὀλισθηρὸν τοῦ ὕδατος, καὶ ἀκίνητον µεῖναν· κἂν τούτῳ τὸ τοῦ βίου δέχονται πέρας, τὰς µακαρίας αὑτῶν παραδόντες ψυχὰς εἰς χεῖρας Θεοῦ."

syMA.commemoration04.text = "Τῇ αὐτῇ ἡμέρᾳ, μνήμη τοῦ μακαρίου Πέτρου τοῦ Τελῶνου."
syMA.commemoration04.couplet1.title = titles_gr_GR_cog.ti.Verses
syMA.commemoration04.couplet1.verse1 = "Καλεῖ σε Πέτρε Χριστὸς ἐκ τελωνίου,"
syMA.commemoration04.couplet1.verse2 = "Πρὸς ἀρετὴν πρίν, νῦν δὲ πρὸς τρυφὴν πόλου."
syMA.commemoration04.narration.p01 = "Οὗτος, ἐπὶ τῆς βασιλείας Ἰουστινιανοῦ Πατρίκιος χρηµατίσας, πάσης τῆς Ἀφρικῆς τὴν διοίκησιν ἐπεπίστευτο. Παντελῶς δὲ ἄσπλαγχνος ὢν καὶ ἀνελεήµων, ἐπιγραφεὶς ὀνόµατι φειδωλός, παρὰ πᾶσιν ἦν τε καὶ ἐλογίζετο. Διὸ τῶν πτωχῶν τις πείρας ἕνεκεν αὐτῷ προσελθών, ᾔτει ἐλεηµοσύνην· ὁ δέ, τῶν ἄρτων ἁρπάσας ἕνα (καὶ γὰρ ἔτυχε τότε τὸν ἀρτοποιόν, τοὺς παρασκευασθέντες κοµίζειν ἄρτους), µετὰ θυµοῦ κατὰ τοῦ πένητος ὡσεὶ λίθον ἠκόντισεν. Οὕπω δύω παρῆλθον ἡµέραι, καὶ ὁ Πατρίκιος, νόσῳ κατάσχετος γεγονώς, ἑαυτὸν ἑώρα τῶν πρακτέων λόγους ὑπέχοντα. Εἶτα καὶ ζυγὸς ἐδόκει παρεῖναι, διακρίνων ἑκάτερα· οὗ κατὰ µὲν τὴν λαιὰν πλάστιγγα, µέλανας ἔβλεπε συναθροιζοµένους, καὶ πολλὰ τῶν αὐτοῦ πράξεων ἄτοπα τῇ πλάστιγγι κατατιθέντας· κατὰ δὲ τὴν δεξιάν, λευχείµονας µὲν ἄνδρας καὶ φοβεροὺς τὴν µορφήν, µηδὲν δὲ ἀγαθόν τι σταθµίσαι παρευξευρίσκοντας, πλὴν τοῦ ἄρτου ἐκείνου, ὃν µετὰ θυµοῦ κατὰ τοῦ πένητος ἔβαλεν. Αὐτίκα τοίνυν διαναστάς, και ἅπασαν αὑτοῦ τὴν περιουσίαν πένησι διανείµας, καὶ αὐτὰ τὰ ἱµάτια δοὺς πτωχῷ τινι, τὸν Χριστὸν εἶδε καθʼ ὕπνους ταῦτα ἐνδεδυµένον. Καὶ διὰ τοῦτο προσέθετο καὶ ἑαυτὸν πωλῆσαι, καὶ δοῦναι τὸ τίµηµα πτωχοῖς. Ἀναγνωρισθῆναι δὲ µέλλων µετὰ τὸ διαπωλῆσαι ἑαυτόν, τοῦ πυλωροῦ κωφεύοντος διανοίξας τὰ ὦτα, καὶ λαλεῖν παρασκευάσας, τῷ ἐπιτάξαι ἀνοίξαι αὐτῷ, φυγὰς καταλαµβάνει τὰ Ἱεροσόλυµα, εἶτα τὴν Κωνσταντινούπολιν, ἐν ᾗ καὶ ἀνεπαύσατο ἐν Κυρίῳ, καὶ κατετέθη ἐν τῇ τοποθεσίᾳ τοῦ Βοός, ἐν τῷ ἰδίῳ οἴκῳ."

syMA.commemoration05.text = "Μνήμη τῶν Ἁγίων Μαρτύρων Θύρσου καὶ Ἁγνῆς, ὧν ἡ Σύναξις τελεῖται πλησίον τῶν Ἑλενιανῶν."
syMA.commemoration05.couplet1.title = titles_gr_GR_cog.ti.Verses
syMA.commemoration05.couplet1.verse1 = "Θύρσος σὺν Ἁγνῇ Χριστὸν ἠγαηπκότες,"
syMA.commemoration05.couplet1.verse2 = "Θάνατον ἠγάπησαν ἀσμένως πάνυ."

syMA.commemoration06.text = "Μνήμη τοῦ εὐσεβεστάτου βασιλέως Λέοντος τοῦ Μεγάλου, τοῦ καλουμένου Μακέλλη, Θρᾳκός, τοῦ βασιλεύσαντος ἐν ἔτει υνζʹ (457)."
syMA.commemoration06.couplet1.title = titles_gr_GR_cog.ti.Verses
syMA.commemoration06.couplet1.verse1 = "Ἄνακτα πιστὸν τὸν Λέοντα τὸν μέγανκ"
syMA.commemoration06.couplet1.verse2 = "Ἔστεψε Χριστὸς οὐρανοκράτωρ ἄναξ."

syMA.commemoration07.text = "Μνήμη τῆς Ἁγίας Μάρτυρος Ἄννης."
syMA.commemoration07.couplet1.title = titles_gr_GR_cog.ti.Verses
syMA.commemoration07.couplet1.verse1 = "Ἄννα ποθοῦα τὸν νοητὸν Νυμφίον,"
syMA.commemoration07.couplet1.verse2 = "Αὐτῷ προσῆλθε διὰ τοῦ μαρτυρίου."

syMA.commemoration08.text = "Ὁ Ἅγιος Νεομάρτυς Ζαχαρίας, ὁ μαρτυρήσας ἐν ταῖς Παλαιαῖς Πάτραις τῆς Πελοποννήσου ἐν ἔτει ᾳψπβʹ(1782), τὰ σκέλη σχισθείς, τελειοῦται."
syMA.commemoration08.couplet1.title = titles_gr_GR_cog.ti.Verses
syMA.commemoration08.couplet1.verse1 = "Σκελῶν πλατυσμῷ ἐν πλάτει οἰκεῖς πόλου,"
syMA.commemoration08.couplet1.verse2 = "Ὦ Ζαχαρία, καὶ βραβεῖον λαμβάνεις."

syMA.lastline = "Ταῖς αὐτῶν ἁγίαις πρεσβείαις, ὁ Θεός, ἐλέησον ἡμᾶς. Ἀμήν."

cl.syMA.commemoration01.text = "[saint/com 1]"
cl.syMA.commemoration01.narration.p01 = ""
cl.syMA.commemoration01.narration.p02 = ""
cl.syMA.commemoration01.narration.p03 = ""
cl.syMA.commemoration01.narration.p04 = ""
cl.syMA.commemoration01.narration.p05 = ""
cl.syMA.commemoration01.narration.p06 = ""
cl.syMA.commemoration01.narration.p07 = ""

cl.syMA.commemoration02.text = "[saint/com 2]"
cl.syMA.commemoration02.narration.p01 = ""
cl.syMA.commemoration02.narration.p02 = ""
cl.syMA.commemoration02.narration.p03 = ""
cl.syMA.commemoration02.narration.p04 = ""
cl.syMA.commemoration02.narration.p05 = ""
cl.syMA.commemoration02.narration.p06 = ""
cl.syMA.commemoration02.narration.p07 = ""

cl.syMA.commemoration03.text = "[saint/com 3]"
cl.syMA.commemoration03.narration.p01 = ""
cl.syMA.commemoration03.narration.p02 = ""
cl.syMA.commemoration03.narration.p03 = ""
cl.syMA.commemoration03.narration.p04 = ""
cl.syMA.commemoration03.narration.p05 = ""
cl.syMA.commemoration03.narration.p06 = ""
cl.syMA.commemoration03.narration.p07 = ""

cl.syMA.commemoration04.text = "[saint/com 4]"
cl.syMA.commemoration04.narration.p01 = ""
cl.syMA.commemoration04.narration.p02 = ""
cl.syMA.commemoration04.narration.p03 = ""
cl.syMA.commemoration04.narration.p04 = ""
cl.syMA.commemoration04.narration.p05 = ""
cl.syMA.commemoration04.narration.p06 = ""
cl.syMA.commemoration04.narration.p07 = ""

cl.syMA.commemoration05.text = "[saint/com 5]"
cl.syMA.commemoration05.narration.p01 = ""
cl.syMA.commemoration05.narration.p02 = ""
cl.syMA.commemoration05.narration.p03 = ""
cl.syMA.commemoration05.narration.p04 = ""
cl.syMA.commemoration05.narration.p05 = ""
cl.syMA.commemoration05.narration.p06 = ""
cl.syMA.commemoration05.narration.p07 = ""

cl.syMA.commemoration06.text = "[saint/com list]"

