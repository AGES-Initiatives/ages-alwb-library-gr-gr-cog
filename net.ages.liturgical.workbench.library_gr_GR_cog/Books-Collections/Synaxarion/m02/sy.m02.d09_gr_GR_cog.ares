A_Resource_Whose_Name = sy.m02.d09_gr_GR_cog

syMA.commemoration01.text = "Τῇ Θʹ τοῦ αὐτοῦ μηνός, μνήμη τοῦ Ἁγίου Μάρτυρος Νικηφόρου"
syMA.commemoration01.couplet1.title = titles_gr_GR_cog.ti.Verses
syMA.commemoration01.couplet1.verse1 = "Τὸν ἐκ παλαιοῦ κλητικὸν Νικηφόρον,"
syMA.commemoration01.couplet1.verse2 = "Τμηθέντα γνῶθι πρακτικὸν Νικηφόρον."
syMA.commemoration01.single1 = "Φασγάνῳ ἀμφʼ ἐνάτῃ Νικηφόρε, δειροτομήθης."
syMA.commemoration01.narration.p01 = "Οὗτος ἦν κατὰ τοὺς χρόνους Οὐαλεριανοῦ καὶ Γαληΐνου τῶν Βασιλέων, ἰδιώτης τὴν τύχην. Εἶχε δὲ φίλον Πρεσβύτερον τῆς Ἐκκλησίας χριστιανόν, ὀνόµατι Σαπρίκιον· ὃς ἐκ διαβολικῆς ἐνεργείας ἐµίσησε τὸν Ἅγιον Νικηφόρον, καὶ ἐµνησικάκει αὐτῷ. Συλληφθέντος δὲ τοῦ Σαπρικίου παρὰ τῶν εἰδωλολατρῶν, καὶ πολλὰ βασανιζοµένου, ὁ Ἅγιος Νικηφόρος µεσίτας πρὸς αὐτὸν ἔπεµψε, συγχώρησιν ἐξαιτούµενος· ὁ δὲ οὐκ ἤκουσεν. Ἰδὼν δὲ ὁ Ἅγιος Νικηφόρος, ὅτι ἀπάγεται Σαπρίκιος εἰς τὸ ἀποκεφαλισθῆναι, ἔδραµε καὶ ἔπεσε παρὰ τοῦς πόδας αὐτοῦ, συγχώρησιν αἰτῶν· καὶ τῶν τοῦ Χριστοῦ νόµων περὶ τῆς καταλλαγῆς ὑποµιµνήσκοντος, αὐτὸν οὐχ ὑπεῖξε."
syMA.commemoration01.narration.p02 = "Διὰ πολλῶν δὲ βασάνων διελθών, καὶ ἐγγὺς τοῦ στέφους γενόµενος καὶ τῶν βραβείων, παρʼ ὅσον ἔµελλεν ἀποτµηθῆναι, τὴν συγχώρησιν οὐ προσήκατο. Διό, τῆς τοῦ Θεοῦ βοηθείας γυµνωθείς, εἶπε τοῖς δηµίοις· Ἄφετέ µε καὶ θύσω τοῖς θεοῖς. Ὅπερ ἰδὼν ὁ Ἅγιος Νικηφόρος, παρέδωκεν ἑαυτὸν τοῖς δηµίοις, καὶ τὸν Χριστὸν ὡµολόγησε παῤῥησίᾳ. Προστάξει δὲ τοῦ Τυράννου, τὴν κεφαλὴν ἀπετµήθη, τάχιον εἰληφὼς τὰ γέρα τῆς ἀγάπης, ἣν καὶ ἔσπευδεν ἐκπληροῦν, διὰ τὸν τῆς ἀγάπης δοτῆρα Χριστόν."

syMA.commemoration02.text = "Τῇ αὐτῇ ἡμέρᾳ, μνήμη τοῦ Ὁσίου Πατρὸς ἡμῶν Ῥωμανοῦ τοῦ Κίλικος."
syMA.commemoration02.couplet1.title = titles_gr_GR_cog.ti.Verses
syMA.commemoration02.couplet1.verse1 = "Λήθην βαθεῖαν εἶχε καὶ ζῶν τοῦ βίου,"
syMA.commemoration02.couplet1.verse2 = "Ῥωμανὸς οὗτος, ὃς μετέστη τοῦ βίου."
syMA.commemoration02.narration.p01 = "Οὗτος ὁ Ὅσιος Ρωµανός, Κίλιξ ὑπάρχων τὸ γένος, ἐκ πόλεως τῆς Ῥωσοῦ, ἐν Ἀντιοχείᾳ τοὺς ὑπὲρ ἀρετῆς ἐπεδειξάτο ἄθλους. Ἔξω γὰρ τῶν τῆς πόλεως τειχῶν παρὰ τὴν ὑπώρειαν δειµάµενος οἰκίδιον, ἐν αὐτῷ ἀσκητικῶς ἠγωνίζετο, µὴ πυρὶ χρησάµενος, µὴ λυχνιαίῳ φωτί. Τροφὴ δὲ ἦν αὐτῷ ἄρτος, καὶ ἅλας· ποτὸν δέ, τὸ κρηναῖον νᾶµα· ἐσθής, ἐκ τριχῶν· κόµη δέ, µέχρι ποδῶν διήκουσα· τῷ τραχήλῳ δέ, καὶ ταῖς χερσί, καὶ τῇ ὀσφύϊ, σιδήρου βαρύτης περιέκειτο. Πολλὴ δὲ αὐτῷ ἐδόθη χάρις παρὰ Θεοῦ· πολλῶν µὲν γὰρ πολλάκις χαλεπὰς ἀπήλασε νόσους· πολλαῖς δὲ στείραις γυναιξὶ διʼ εὐχῆς ἐχαρίσατο παῖδας. Οὕτω καλῶς ἀγωνισάµενος, ἐν εἰρήνῃ ἐκοιµήθη."

syMA.commemoration03.text = "Τῇ αὐτῇ ἡμέρᾳ, μνήμη τῶν Ἁγίων Μαρτύρων, Μαρκέλλου Ἐπισκόπου Σικελίας, Φιλαγρίου Ἐπικσόπου Κύπρου, καὶ Παγκρατίου Ἐπισκόπου Ταυρομένιου."
syMA.commemoration03.couplet1.title = titles_gr_GR_cog.ti.Verses
syMA.commemoration03.couplet1.verse1 = "Λυθέντες ἄνδρες σαρκικῶν τρεῖς ἁμμάτων (δεσμῶν δηλ.),"
syMA.commemoration03.couplet1.verse2 = "Τῶν τῆς Ἐδὲμ μετέσχον ἐντρυφημάτων."
syMA.commemoration03.narration.p01 = "Οὗτοι µαθηταὶ ἐγένοντο τοῦ Ἁγίου Ἀποστόλου Πέτρου. Ἔτι γὰρ τοῦ Χριστοῦ περιπατοῦντος σωµατικῶς ἐπὶ τῆς γῆς, καὶ θαυµατουργοῦντος, ὁ Μάρκελλος ἀκούσας, ἀπῆλθεν ἀπὸ Ἀντιοχείας εἰς Ἱερουσαλὴµ µετὰ Παγκρατίου τοῦ υἱοῦ αὑτοῦ, ἰδεῖν αὐτόν. Ὁ οὖν Παγκράτιος, ἔκτοτε γενόµενος γνώριµος τῷ Ἁγίῳ Πέτρῳ, µετὰ τὴν ἀνάληψιν τοῦ Χριστοῦ, ἠκολούθει αὐτῷ. Καὶ προχειρισθεὶς ὑπʼ αὐτοῦ Ἐπίσκοπος Ταυροµενίου, καὶ κηρύττων τὸ ὄνοµα τοῦ Χριστοῦ, ἐφονεύθη κρυφῇ ὑπὸ τῶν Ἑλλήνων. Ὁ δὲ Μάρκελλος, ὁµοίως χειροτονηθεὶς Ἐπίσκοπος Σικελίας, καὶ πολλοὺς τῶν ἀπίστων ἐπιστρέψας πρὸς Κύριον, ἐτελειώθη. Ὡσαύτως καὶ Φιλάγριος, τῆς Κυπρίων ἀρχιερατεύσας, καὶ διδάσκων καὶ αὐτὸς ἐπὶ τῷ ὀνόµατι τοῦ Χριστοῦ, καὶ πολλοὺς πειρασµοὺς ὑποµείνας ὑπὲρ τῆς ἀληθοῦς πίστεως, πρὸς Κύριον ἐξεδήµησε."

syMA.commemoration04.text = "Τῇ αὐτῇ ἡμέρᾳ, ὁ Ἅγιος Ἱερομάρτυς Πέτρος ὁ Δαμασκινός, ξίφει τελειοῦται."
syMA.commemoration04.couplet1.title = titles_gr_GR_cog.ti.Verses
syMA.commemoration04.couplet1.verse1 = "Ὁ διελέγξας τοὺς παραπλῆγας Πέτρος,"
syMA.commemoration04.couplet1.verse2 = "Θνῄσκει μονοπλὴξ τῷ διὰ ξίφους τέλει."

syMA.lastline = "Ταῖς αὐτῶν ἁγίαις πρεσβείαις, ὁ Θεός, ἐλέησον ἡμᾶς. Ἀμήν."

cl.syMA.commemoration01.text = "[saint/com 1]"

cl.syMA.commemoration02.text = "[saint/com 2]"

cl.syMA.commemoration03.text = "[saint/com 3]"

cl.syMA.commemoration04.text = "[saint/com 4]"

cl.syMA.commemoration05.text = "[saint/com 5]"

cl.syMA.commemoration06.text = "[saint/com list]"

