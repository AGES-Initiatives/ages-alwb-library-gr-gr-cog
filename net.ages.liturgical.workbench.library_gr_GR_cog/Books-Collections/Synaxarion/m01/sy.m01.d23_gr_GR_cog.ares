A_Resource_Whose_Name = sy.m01.d23_gr_GR_cog

syMA.commemoration01.text = "Τῇ ΚΓʹ τοῦ αὐτοῦ μηνός, μνήμη τοῦ Ἁγίου Ἱερομάρτυρος Κλήμεντος, Ἐπισκόπου Ἀγκύρας· καὶ τοῦ Ἁγίου Μάρτυρος Ἀγαθαγγέλου."
syMA.commemoration01.couplet1.title = titles_gr_GR_cog.ti.Verses
syMA.commemoration01.couplet1.verse1 = "Ἀγαθαγγέλου καὶ Κλήμεντος αἱμάτων,"
syMA.commemoration01.couplet1.verse2 = "Τὸ τοῦ ξίφους δίψαιμον ἐπλήσθη στόμα."
syMA.commemoration01.single1 = "Εἰκάδι δ’ ἐτμήθητε τρίτῃ, Ἀγαθάγγελε, Κλήμη."
syMA.commemoration01.narration.p01 = "Ὁ µακάριος οὗτος καὶ θεσπέσιος Κλήµης, ἐν ὅλῃ σχεδὸν τῇ ἀνθρωπίνῃ αὑτοῦ ζωῇ διήνυσε τὸ µαρτύριον. Ἐν γὰρ ὀκτὼ χρόνοις καὶ εἴκοσιν, αὐτῷ παρετάθη ὁ πρὸς τοὺς τυράννους ἀγών, οὐ διακοπτόµενος ἐκκεχειρίᾳ, οὐδὲ ἐκ παραγγέλµατος ἐφʼ ἡµέραις ῥηταῖς τακτήν τινα λαµβάνων ἀνακωχὴν καὶ εἰρήνην, ὥσπερ ἐπὶ τοῖς ἐν πολέµῳ παρατασσοµένοις ἑκατέρωθεν νόµοις, ἵνʼ αὖθις ἐπʼ ἀλλήλοις νεαροὶ συµπέσωσι καὶ ἀκµάζοντες· ἀλλὰ σύντονοι καὶ ὀξεῖς, ὡς µὴ εἶναι µᾶλλον τὸν χρόνον θαυµάζειν, ἐν ᾧ ὡς ἄλλου πάσχοντος αὐτὸς ἐκαρτέρει, ἢ τὸ πλῆθος καὶ τὴν ἐπιφορὰν τῶν κακῶν· µᾶλλον δὲ θαυµάζειν ἐπίσης ἀµφότερα. Διὰ γὰρ πάσης ἰδέας βασάνων ὑπελθών, καὶ τοὺς τότε κρατοῦντας τυράννους καὶ βασιλεῖς ἐλέγξας, καὶ πάσῃ σχεδὸν τῇ οἰκουµένῃ θέατρον γεγονώς, καὶ Ἀγγέλους καταπλήξας τῇ καρτερίᾳ, οὕτω τῆς δόξης τὸν στέφανον ἐκοµίσατο."
syMA.commemoration01.narration.p02 = "Ἦν δὲ ἐκ πόλεως Ἀγκύρας τῆς Γαλατίας, πατρὸς µὲν Ἕλληνος, µητρὸς δὲ εὐσεβοῦς καὶ πιστῆς, τοὔνοµα Σοφίας. Ὑπέδυ δὲ τὸν µονήρη βίον δωδεκαετὴς ὑπάρχων. Εἰς δὲ τὸν εἰκοστὸν γενόµενος χρόνον, εἰς τὸν τῆς ἀρχιερωσύνης θρόνον ἄγεται. Ἤθλησε δὲ ἐπὶ Διοκλητιανοῦ καὶ Μαξιµιανοῦ τῶν βασιλέων."
syMA.commemoration01.narration.p03 = "Ὁ δὲ µακάριος Ἀγαθάγγελος, Ῥωµαῖος ἦν τό γένος. Μετὰ δὲ τὸ ἀναιρεθῆναι τοὺς µετὰ τοῦ Ἁγίου Κλήµεντος ὄντας Ἁγίους, ἐναποκλείστους ἐν Ῥώµῃ (ὧν εἷς ἦν ὁ Ἀγαθάγγελος), πρῶτος µὲν τῶν ἄλλων προσελθών, καὶ βαπτισθεὶς ὑπὸ τοῦ Ἁγίου Κλήµεντος, ἀποδράσας δὲ καθʼ ὃν καιρὸν ἀποτµηθῆναι ἔµελλον οἱ σὺν αὐτῷ ἀπόκλειστοι, µέλλοντος τοῦ Ἁγίου Κλήµεντος ὑπὸ τῶν ὑπηρετῶν τοῦ Μαξιµιανοῦ ἀπαχθῆναι, καὶ ἐµβληθῆναι τῷ πλοίῳ, καὶ ἀποπλεῦσαι εἰς Νικοµήδειαν, προλαβὼν ὁ Ἀγαθάγγελος, εἰσῆλθε λαθὼν εἰς τὸ πλοῖον, καὶ περιέµενε τὸν Κλήµεντα. Ὡς δὲ καὶ οὗτος εἰσῆλθε, καὶ προσπεσόντα τὸν Ἀγαθάγγελον τοῖς ποσὶν αὐτοῦ εἶδεν, ἐχάρη, καὶ τὴν αὐτοῦ µεταµέλειαν καὶ ἐπιστροφήν, ὡς ἀγαθοῦ παρουσίαν, ἐνόµισε. Καὶ ἦν συναθλῶν αὐτῷ ἄχρις ἄν, φθάσαντες εἰς Ἄγκυραν, πρὸς Λούκιον παρεγένοντο. Κἀκεῖσε τὴν κάραν ἀποτµηθείς, προστάξει τοῦ Λουκίου, µετὰ τῶν λοιπῶν σὺν αὐτῷ ἀνδρῶν τε καὶ γυναικῶν καὶ παιδίων τῷ Χριστῷ προσελθόντων, πρὸς τὰς οὐρανίας ἀπέπτη µονάς."
syMA.commemoration01.narration.p04 = "Τὰ δὲ εἴδη τῶν βασάνων εἰσὶ ταῦτα. Ὁ µὲν µακάριος Κλήµης ἰδίως πέπονθε ταῦτα· ξύλῳ ἀναρτᾶται, καὶ ξέεται· λίθοις κατά τοῦ στόµατος καὶ τῶν παρειῶν τύπτεται· εἱρκτῇ βάλλεται· τροχῷ δεσµεῖται· βάκλοις τύπτεται· µαχαίραις κατατέµνεται· σιδηροῖς στύλοις τὸ στόµα τύπτεται· τὰς σιαγόνας συντρίβεται· ὀδόντων ἀποστερεῖται· σιδήροις πεδεῖται, καὶ εἱρκτῇ ἐναποῤῥίπτεται. Ταῦτα ὁ θεῖος Κλήµης ἰδίως."
syMA.commemoration01.narration.p05 = "Ἅµα δὲ Ἀγαθαγγέλῳ, βουνεύροις ξηροῖς τύπτονται· ξύλῳ ἀναρτῶνται· λαµπάσι πυρὸς τὰς πλευρὰς καίονται· θηρίοις ἐκδίδονται· σούβλας πεπυρωµένας διὰ τῶν µεσοδακτύλων τῶν χειρῶν δέχονται· ἐν ἀσβέστῳ βληθέντες, δυσὶν ἡµέραις προσεκαρτέρησαν· λώρους τῆς δορᾶς τοῦ σώµατος τῶν ὤµων ἀφαιροῦνται· βάκλοις αὖθις τύπτονται· ἐπὶ κραββάτων σιδηρῶν πυρωθέντων ἀνακλίνονται· εἰς κάµινον πυρὸς νυχθήµερον ἐµβάλλονται· κατὰ τῶν ψοῶν σφοδρῶς ξέονται· ὀβελίσκοις ὀξέσι, κατὰ γῆς ἐµπαρεῖσιν, ἄνω τὰς εὐθείας ἔχουσιν, ἐπακοντίζονται, οἳ δεινῶς αὐτοὺς κατεκέντησαν, καὶ κατέτρωσαν· µόλυβδον λυθέντα κατὰ κεφαλῆς µόνος ὁ Ἅγιος Ἀγαθάγγελος ἐπιχέεται· λίθοις µυλίταις τοῖς τραχήλοις ἐξαρτῶνται ἀµφότεροι, καὶ διὰ τῆς πόλεως ἑλκόµενοι, λίθοις βάλλονται."
syMA.commemoration01.narration.p06 = "Ἰδίως πάλιν ὁ Ἅγιος Κλήµης, περόνας σιδηρᾶς πεπυρωµένους εἰς τὰς ἀκοὰς δέχεται· λαµπάσι πυρὸς αὖθις προσοµιλεῖ· λίθῳ µεγάλῳ προσδεθείς, βάκλοις κατὰ τοῦ προσώπου καὶ τῆς κεφαλῆς τύπτεται· καὶ ἐφʼ ἑκάστης ἡµέρας πεντήκοντα πληγὰς λαµβάνων ἐκαρτέρει. Τὸ δὲ τελευταῖον, καρατοµοῦνται τὰς κεφαλὰς ἀµφότεροι ἐν Ἀγκύρᾳ τῆς Γαλατίας. Τελεῖται δὲ ἡ αὐτῶν Σύναξις ἐν τῷ ἁγιωτάτῳ αὐτῶν Μαρτυρίῳ, τῷ ὄντι πέραν ἐν τοῖς Εὐδοξίου, ἐπέκεινα Ἀνάπλου, καὶ ἐν τῇ ἁγιωτάτῃ Ἐκκλησίᾳ τῆς Ἁγίας Εἰρήνης τῆς παλαιᾶς καὶ νέας."

syMA.commemoration02.text = "Τῇ αὐτῇ ἡμέρᾳ, μνήμη τοῦ Ὁσίου Πατρὸς ἡμῶν Εὐσεβίου."
syMA.commemoration02.couplet1.title = titles_gr_GR_cog.ti.Verses
syMA.commemoration02.couplet1.verse1 = "Δεῦρο πρὸς ἡμᾶς εἰς τὰ τερπνὰ τοῦ πόλου,"
syMA.commemoration02.couplet1.verse2 = "Εὐσεβίῳ λέγουσιν οἱ τερπνοὶ Νόες."

syMA.commemoration03.text = "Τῇ αὐτῇ ἡμέρᾳ, μνήμη τοῦ Ὁσίου Πατρὸς ἡμῶν Μαϋσιμᾶ τοῦ Σύρου."
syMA.commemoration03.couplet1.title = titles_gr_GR_cog.ti.Verses
syMA.commemoration03.couplet1.verse1 = "Γλώσσαις λαλῶν πρὶν Μαϋσιμᾶς τῶν Σύρων,"
syMA.commemoration03.couplet1.verse2 = "Γλώσσαις, λαλεῖ νῦν, Ἀγγέλων πρὸς Ἀγγέλους."
syMA.commemoration03.narration.p01 = "Ἐγένετό τις ἀνὴρ ἐν τῇ Κύρῳ, Μαϋσιµᾶς µὲν ὄνοµα, Σύρος δὲ τὴν φωνήν. Ἀγροίκως δὲ ἀναχθεὶς ἐν τῷ βίῳ, διέλαµψε ταῖς ἀρεταῖς φυσικῶς. Μονοχίτων δὲ ὤν, λέγεται µὴ δεύτερον κτήσασθαι χιτῶνα, ἀλλʼ ἐν αὐτοῖς γινοµένοις ῥήγµασιν ἕτερα ῥάκη συῤῥάπτειν, καὶ τοῦτον τὸν τρόπον σκέπειν τὴν σάρκα. Τῆς δὲ τῶν ξένων καὶ πενήτων θεραπείας, οὕτως ἐπεµελεῖτο προθύµως, ὡς τοῖς παριοῦσιν ἅπασιν ἀναπετάννυσθαι τὰς θύρας. Δύω δὲ πίθους ἐσχηκέναι λέγεται, τὸν µὲν σίτου, τὸν δὲ ἐλαίου, ἐξ ὧν ἐχορήγει ἅπασι τοῖς δεοµένοις, ὡς τῆς τῇ Σαραφθίᾳ χήρᾳ δοθείσης εὐλογίας, ἐπενεχθείσης καὶ ἐπὶ τοὺς αὐτοῦ πίθους. Ὁ γὰρ πάντας τοὺς ἐπικαλουµένους αὐτὸν ἐπισκεπτόµενος Θεός, ὥσπερ τὴν ὑδρίαν ἐκείνην, καὶ τὸν καµψάκην ἀναβλύζειν ἐκέλευσε, τῶν τῆς φιλοξενίας σπερµάτων παρέχων τὰ δράγµατα, οὕτω καὶ τῷ θαυµασίῳ δέδωκε τῇ προθυµίᾳ τὴν χορηγίαν ἰσόµετρον. Καὶ καλῶς καὶ ὁσίως τὸν τῆς ζωῆς αὑτοῦ χρόνον διαβιβάσας, πρὸς Κύριον ἐξεδήµησεν."

syMA.commemoration04.text = "Τῇ αὐτῇ ἡμέρᾳ, μνήμη τοῦ Ὁσίου Πατρὸς ἡμῶν Σαλαμάνου τοῦ ἡσυχαστοῦ."
syMA.commemoration04.couplet1.title = titles_gr_GR_cog.ti.Verses
syMA.commemoration04.couplet1.verse1 = "Οἴχῃ χαμερποῦς καὶ χαμαιζήλου βίου,"
syMA.commemoration04.couplet1.verse2 = "Ὑψηλὲ πράξει καὶ λόγῳ Σαλαμάνη."
syMA.commemoration04.narration.p01 = "Κώµη τίς ἐστι, τοῦ Εὐφράτου ποταµοῦ, πρὸς ἑσπέραν, ἐπικειµένη τῇ ὄχθῃ, Καπερσανᾶ καλουµένη. Ἐκ ταύτης ὁρµώµενος ὁ µακάριος Σαλαµάνης, καὶ τὸν ἡσύχιον βίον ἀσπασάµενος, ἐν τῇ πέραν κῴµη µικρὸν οἰκίσκον εὑρών, καθεῖρξεν ἑαυτόν, οὔρε θύραν, οὔτε θυρίδα καταλιπών. Ἅπαξ δὲ τοῦ ἔτους παρὰ τὴν γῆν ὀρύττων, παντὸς τοῦ ἔτους ὑπεδέχετο τὴν τροφήν. Ὁ τῆς πόλεως δὲ Ἀρχιερεύς, τὴν τοῦ ἀνδρὸς µαθὼν ἀρετήν, ἀφίκετο, τὴν ἱερωσύνην δοῦναι τῷ µακαρίῳ βουλόµενος. Καὶ διαῤῥήξας τοῦ οἰκίσκου τι µέρος, εἰσῆλθε, καὶ τὴν χεῖρα ἐπέθηκε, καὶ τὴν εὐχὴν ἐπετέλεσε· καὶ πολλὰ µὲν πρὸς αὐτὸν εἶπε, καὶ τὴν ἐπιγενοµένην χάριν τῆς ἱερωσύνης ἀνήγγειλεν· οὐδεµιᾶς δὲ φωνῆς ἀκούσας, ἀπῆλθεν, ἀνοικοδοµηθῆναι κελεύσας τὸ καταλυθὲν µέρος τοῦ οἰκίσκου, ὅπερ αὐτὸς διέῤῥηξεν."
syMA.commemoration04.narration.p02 = "Ἄλλοτε πάλιν οἱ τῆς κώµης ἐκείνης, ἀφʼ ἧς ὥρµητο, ἄνθρωποι, νύκτωρ τοῦ ποταµοῦ τὸν πόρον διαπεράσαντες, λαβόντες αὐτόν, οὔτε ἀντιτείνοντα, οὔτε κελεύοντα, εἰς τὴν οἰκείαν κώµην ἀπήγαγον· καὶ τοιοῦτον οἶκον δειµάµενοι, παραυτίκα καθεῖρξαν. Ὁ δὲ ὁµοίως ἡσυχίαν διῆγεν, οὐδὲν πρὸς µηδένα διαλεγόµενος. Μετʼ ὀλίγας δὲ ἡµέρας οἱ τῆς ἀντιπέραν κώµης ἄνθρωποι, νυκτὸς πάλιν ἐπελθόντες, καὶ τὸ οἴκηµα διορύξαντες, πρὸς ἑαυτούς αὐτὸν ἀπήγαγον, οὐκ ἀντιλέγονα, οὐδὲ µένειν βιαζόµενον, οὐδʼ αὖ πάλιν προθύµως ἀπαίροντα."
syMA.commemoration04.narration.p03 = "Οὕτω νεκρὸν παντελῶς τῷ βίῳ ἑαυτὸν κατέστησε, καὶ τὴν ἀποστολικὴν ἐκείνην φωνὴν ἀληθεύων ἐφθέγξατο· Χριστῷ συνεσταύρωµαι· ζῶ δὲ οὐκ ἔτι ἐγώ, ζῇ δὲ ἐν ἐµοὶ Χριστός· ὃ δὲ νῦν ζῶ ἐν σαρκί, ἐν πίστει ζῶ τῇ τοῦ Υἱοῦ τοῦ Θεοῦ, τοῦ ἀγαπήσαντός µε, καὶ παραδόντος ἑαυτὸν ὑπὲρ ἐµοῦ (Γαλ. β´ 10). Καὶ οὕτως ἑαυτὸν νεκρώσας ὁ µακάριος Σαλαµάνης, ὡς ἄλλος οὐδεὶς πώποτε, οὕτως ἐπετέλεσε µέχρι τέλους, καὶ ἀπελθὼν πρὸς Κύριον, χορεύει αἰώνια."

syMA.commemoration05.text = "Τῇ αὐτῇ ἡμέρᾳ, οἱ Ἅγιοι Δύω Μάρτυρες οἱ ἐν τῷ Παρίῳ, λάκκῳ ἐμβληθέντες, τελειοῦνται."
syMA.commemoration05.couplet1.title = titles_gr_GR_cog.ti.Verses
syMA.commemoration05.couplet1.verse1 = "Ἔνδον βόθρου χωροῦσι Μάρτυρες δύω,"
syMA.commemoration05.couplet1.verse2 = "Θείου πόθου βάλλοντος ἔξω τὸν φόβον."

syMA.lastline = "Ταῖς τῶν Ἁγίων σου πρεσβείαις, Χριστὲ ὁ Θεὸς ἐλέησον ἡμᾶς. Ἀμήν."

cl.syMA.commemoration01.text = "[saint/com 1]"
cl.syMA.commemoration01.narration.p01 = ""
cl.syMA.commemoration01.narration.p02 = ""
cl.syMA.commemoration01.narration.p03 = ""
cl.syMA.commemoration01.narration.p04 = ""
cl.syMA.commemoration01.narration.p05 = ""
cl.syMA.commemoration01.narration.p06 = ""
cl.syMA.commemoration01.narration.p07 = ""

cl.syMA.commemoration02.text = "[saint/com 2]"
cl.syMA.commemoration02.narration.p01 = ""
cl.syMA.commemoration02.narration.p02 = ""
cl.syMA.commemoration02.narration.p03 = ""
cl.syMA.commemoration02.narration.p04 = ""
cl.syMA.commemoration02.narration.p05 = ""
cl.syMA.commemoration02.narration.p06 = ""
cl.syMA.commemoration02.narration.p07 = ""

cl.syMA.commemoration03.text = "[saint/com 3]"
cl.syMA.commemoration03.narration.p01 = ""
cl.syMA.commemoration03.narration.p02 = ""
cl.syMA.commemoration03.narration.p03 = ""
cl.syMA.commemoration03.narration.p04 = ""
cl.syMA.commemoration03.narration.p05 = ""
cl.syMA.commemoration03.narration.p06 = ""
cl.syMA.commemoration03.narration.p07 = ""

cl.syMA.commemoration04.text = "[saint/com 4]"
cl.syMA.commemoration04.narration.p01 = ""
cl.syMA.commemoration04.narration.p02 = ""
cl.syMA.commemoration04.narration.p03 = ""
cl.syMA.commemoration04.narration.p04 = ""
cl.syMA.commemoration04.narration.p05 = ""
cl.syMA.commemoration04.narration.p06 = ""
cl.syMA.commemoration04.narration.p07 = ""

cl.syMA.commemoration05.text = "[saint/com 5]"
cl.syMA.commemoration05.narration.p01 = ""
cl.syMA.commemoration05.narration.p02 = ""
cl.syMA.commemoration05.narration.p03 = ""
cl.syMA.commemoration05.narration.p04 = ""
cl.syMA.commemoration05.narration.p05 = ""
cl.syMA.commemoration05.narration.p06 = ""
cl.syMA.commemoration05.narration.p07 = ""

cl.syMA.commemoration06.text = "[saint/com list]"

