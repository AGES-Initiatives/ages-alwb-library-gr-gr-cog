A_Resource_Whose_Name = sy.m12.d17_gr_GR_cog

syMA.commemoration01.text = "Τῇ ΙΖʹ τοῦ αὐτοῦ μηνὸς μνήμη τῶν ἁγίων τριῶν Παίδων καὶ Δανιὴλ τοῦ Προφήτου."
syMA.commemoration01.couplet1.title = titles_gr_GR_cog.Stichoi
syMA.commemoration01.couplet1.verse1 = "Ὕπαρ, Θεέ, βλέπει σε νῦν ἐπὶ θρόνου,"
syMA.commemoration01.couplet1.verse2 = "Τµηθεὶς Δανιήλ, οὐκ ὄναρ, καθὼς πάλαι."
syMA.commemoration01.couplet2.verse1 = "Εἰ µὴ θανεῖν τρεῖς Παῖδες ἤρων ἐκτόπως,"
syMA.commemoration01.couplet2.verse2 = "Ὡς τοῦ πυρὸς πρίν, ἦρχον ἂν καὶ τοῦ ξίφους."
syMA.commemoration01.single1 = "Ἑβδοµάτῃ δεκάτῃ Δανιὴλ τάµον, ὃς βλέπει µέλλον."
syMA.commemoration01.narration.p01 = "Οὗτος ὁ µακάριος Δανιὴλ ὁ Προφήτης ἦν ἐκ φυλῆς Ἰούδα, γένους τῶν ἐξεχόντων τῆς βασιλικῆς ὑπηρεσίας· ἐγεννήθη δὲ ἐν Βηθαρᾷ τῇ ἀνωτέρᾳ. Ἀλλ' ἔτι νήπιος ὤν, ἤχθη ἐκ τῆς Ἰουδαίας αἰχµάλωτος εἰς τὴν Χαλδαίων γῆν καὶ προεφήτευσεν ἔτη ἑβδοµήκοντα. Προέλαβε δὲ τὴν Σάρκωσιν τοῦ Χριστοῦ ἔτη τετρακόσια ἑξήκοντα. Ἦν δὲ ἀνὴρ σώφρων, ὥς τε δοκεῖν τοὺς Ἰουδαίους εἶναι αὐτὸν σπάδοντα. Πολλὰ δὲ ἐπένθησεν ἐπὶ τὸν λαὸν καὶ ἐπὶ τὴν πόλιν Ἱερουσαλὴµ καὶ ἐν νηστείαις ἤσκησεν, ἀπὸ πάσης τροφῆς ἐπιθυµητῆς· καὶ ἦν ξηρὸς ἐπὶ ἰδέαν, ἀλλὰ καὶ πάνυ ὡραῖος τῇ χάριτι τοῦ Ὑψίστου."
syMA.commemoration01.narration.p02 = "Οἱ δὲ τρεῖς Παῖδες, κατὰ τὴν ἱστορίαν, ὑπῆρχον ἐκ τῆς ἁγίας πόλεως Ἱερουσαλήµ, Ἐζεκίου πατρὸς καὶ µητρὸς Καλλινίκης. Ὅς τις Ἐζεκίας ἐτόλµησεν εἰπεῖν τῷ Θεῷ, φυλάξαι τὰ ἀρεστὰ ἐνώπιον αὐτοῦ, καὶ προσθήκην ἔλαβε τῆς ζωῆς ἔτη δεκαπέντε. Τῆς δὲ Ἱερουσαλὴµ ὑπὸ τοῦ βασιλέως Ἀσσυρίων Ναβουχοδονόσορ πολιορκηθείσης, ἀπήχθησαν αἰχµάλωτοι εἰς Βαβυλῶνα µετὰ Δανιὴλ τοῦ Προφήτου, καὶ καθίστανται ἐπιστάται τῶν τοῦ βασιλέως πραγµάτων διὰ τὴν ἀρετὴν αὐτῶν. Εἶτα, ἐξουδενώσαντες τὴν εἰκόνα, ἣν ἐποίησε καὶ ἔστησε, καὶ µὴ προσκηνύσαντες, βάλλονται ἐν τῇ ἑπταπλασίως ἐκκαυθείσῃ καµίνῳ· ἐν ᾗ τῇ τοῦ θείου Ἀγγέλου συγκαταβάσει δροσιζόµενοι, ἔψαλλον. Ἔνθα τὸ παράδοξον ὁ βασιλεὺς ἰδών, ὡµολόγησε µέγαν εἶναι Θεόν, τὸν ὑπ' αὐτῶν ὑµνούµενον. Ἡ γὰρ κάµινος µετεποιήθη εἰς δρόσον καὶ ἔµειναν ἀβλαβεῖς."
syMA.commemoration01.narration.p03 = "Δανιὴλ δέ, καί τοι συµβιωτεύων αὐτοῖς, συναυλιζόµενός τε καὶ συνδιαιτώµενος καὶ τῆς τιµῆς αὐτοῖς αἴτιος γενόµενος, τῇ καµίνῳ οὐ συνεβλήθη· οὐδὲ γὰρ τοῦτο µαθεῖν ἐστιν ὑπὸ τῆς Γραφῆς, ὡς σιωπηθὲν ταύτῃ καὶ µεῖναν ἀπαρασήµαντον· τάχα, ὡς ἐµοὶ δοκεῖ, καὶ τῇ ἀληθείᾳ τῶν εἰκότων λόγων οὐκ ἔξω, διὰ τὸ ἐπιτεθὲν Βαλτάσαρ ὄνοµα, τῆς ὑπερεχούσης τιµῆς γνώρισµα. Ἵνα γάρ, παρὰ τοῖς θεοποιοῦσι τὸ πῦρ, κατὰ λογισµὸν τῶν ἑστώτων, µὴ τὸ παράδοξον τοῦ θαύµατος δόξῃ πεποιηκέναι Βαλτάσαρ, ὁ αὐτῶν Θεός, οὕτω καλούµενος, οἰκονοµεῖται Δανιήλ, τὴν τοῦ Θεοῦ προσηγορίαν λαβών, τὴν πρὸς τὸ πῦρ ἀπολειφθῆναι εἰσέλευσιν καὶ διαδρᾶναι· οὔτε µὴν τοῖς περὶ τὴν κάµινον διηγήµασιν ἀναγράφεται. Οἱ δὲ ἅγιοι τρεῖς Παῖδες, µετὰ τὴν ὑπὲρ νοῦν ἐκ τοῦ πυρὸς σωτηρίαν, ἐφ' οἷς εἶχον πάλιν ἀποκαταστάντες καὶ πᾶσαν τὴν ζωὴν ἐπίδοξον διαγαγόντες, ἐν εἰρήνῃ καὶ αὐτοὶ σὺν τῷ Δανιὴλ τελευτῶσι."
syMA.commemoration01.narration.p04 = "Φασὶ δέ τινες, ὅτι µετὰ τὴν τελευτὴν τοῦ Ναβουχοδονόσορ καὶ τῶν λοιπῶν βασιλέων, οἳ διὰ τιµῆς εἶχον τὸν Δανιὴλ καὶ τοὺς τρεῖς Παῖδας, ἀνέστη βασιλεὺς ἕτερος, τοὔνοµα Ἀττικός· ὃς τοὺς ἁγίους ἐξετάσας καὶ ἐλεγχθεὶς ὑπ' αὐτῶν, κελεύει τὴν κεφαλὴν Μισαὴλ ἀποτµηθῆναι· οὗ τινος Ἀζαρίας ἁπλώσας τὸ φιβλατόριον (χλαµύδα), αὐτὴν ἐδέξατο. Ὡσαύτως καὶ Ἀνανίας, τὴν κεφαλὴν τµηθεῖσαν Ἀζαρίου, ἐκολπώσατο. Ἀνανίου δέ, τὸ περιβόλαιον ἁπλώσας Δανιήλ, ἐδέξατο τὴν κάραν. Ὕστερον δὲ καὶ αὐτὸς τὴν κεφαλὴν ἐτµήθη. Λέγεται δὲ µετὰ τὴν ἐκτοµήν, κολληθῆναι τὰς κεφαλὰς τοῖς τούτων σώµασιν. Ἄγγελος δὲ Κυρίου ἄρας αὐτούς, ἤγαγεν αὐτοὺς ἐν τῷ ὄρει Γεβάλ· ἐν ᾧ τεθέντες ὑπὸ τὴν πέτραν ἔτη τετρακόσια, ἐπὶ τῇ ἀναστάσει τοῦ Κυρίου ἡµῶν Ἰησοῦ Χριστοῦ καὶ αὐτοὶ συνανέστησαν καὶ πάλιν κεκοίµηνται. Τελεῖται δὲ ἡ αὐτῶν Σύναξις ἐν τῇ µεγάλῃ Ἐκκλησίᾳ, ὧν τὴν µνήµην ἄγειν ὑπὸ τῶν Πατέρων παρελάβοµεν πρὸς ἑπτὰ ἡµερῶν τῆς Δεσποτικῆς ἐπιφανείας καὶ θείας διὰ σαρκὸς παρουσίας τοῦ Κυρίου καὶ Θεοῦ καὶ Σωτῆρος ἡµῶν Ἰησοῦ Χριστοῦ, διὰ τὸ καὶ αὐτοὺς (οἶµαι) εἶναι τῆς ἐξ Ἰούδα φυλῆς, ἐξ ἧς καὶ ὁ σωτὴρ πάντων Χριστὸς πρὸς γένος κατάγεται."
syMA.note1 = "Ἐξ Ἀποκρύφων πάντως βιβλίων, οὐχὶ δὲ ἐκ τῆς θείας Γραφῆς, ἥτις οὐδὲν περὶ τῆς ἑξῆς προσθήκης τοῦ Συναξαριστοῦ ἀναφέρει· ἀλλ' οὐδὲ ὁ Ὑμνῳδὸς ἐν τῷ Κανόνι αὐτῶν."

syMA.commemoration02.text = "Τῇ αὐτῇ ἡμέρᾳ μνήμη τῶν ἁγίων Μαρτύρων, Πατερμουθίου, Κόπρι, καὶ Ἀλεξάνδρου, μαρτυρησάντων ἐπὶ Ἰουλιανοῦ τοῦ Παραβάτου. Καὶ μνήμη τοῦ Ὁσίου καὶ ἀειμνήστου ὁμολογητοῦ Δουναλέ, τοῦ μετονομασθέντος Στεφάνου."
syMA.commemoration02.couplet1.title = titles_gr_GR_cog.Stichoi
syMA.commemoration02.couplet1.verse1 = "Στολαῖς Στέφανος ἀρετῶν ἐστεµµένος,"
syMA.commemoration02.couplet1.verse2 = "Λαµπρός τις ἥκει πρὸς στεφάνους τοὺς ἄνω."
syMA.commemoration02.narration.p01 = "Οὗτος ἦρξε τῆς ἑαυτοῦ χώρας, νήσου τινός, ἣ παρὰ µέν τισι Νιβερτὶς λέγεται, παρ' ἄλλοις δέ, Βεῤῥόη, πλησίον οὖσα Γαδείρων, τοῖς Ὠκεανοῦ περικλυζοµένη ῥεύµασι· πλούτου δὲ βάρος περιβεβληµένος πολύ, χριστιανικωτάτοις δὲ δόγµασιν ἀνατραφείς, Θεῷ µᾶλλον ἢ ἀνθρώποις ἔζη. Διὸ σκύβαλα τὰ πάντα λογισάµενος, τὴν βασιλείαν τοῖς υἱοῖς καταλιµπάνει· καὶ ἐν Ῥώµῃ γενόµενος, τὸ ἀγγελικὸν ἐνδύεται Σχῆµα. Εἶτα τὴν περιώνυµον Κωνσταντινούπολιν καταλαµβάνει, καὶ Κωνσταντίνῳ καὶ Ῥωµανῷ τοῖς πορφυρογεννήτοις βασιλεῦσιν, εἰς ὁµιλίαν ἐλθών, εἰς Ἱεροσόλυµα παρ' αὐτῶν στέλλεται· τοῦτο γὰρ ἦν ὁ µακάριος αὐτοὺς αἰτησάµενος. Ἔνθα γενόµενος καὶ τὸν πόθον ἀφοσιωσάµενος καὶ τὸ µέγα παρὰ τοῦ τηνικαῦτα πατριαρχοῦντος Χριστοδούλου Σχῆµα ἀµφιασάµενος, ἀντὶ Δουναλέ, µετονοµάζεται Στέφανος."
syMA.commemoration02.narration.p02 = "Πολλὰς δὲ ὕβρεις καὶ µάστιγας παρὰ τοῦ µιαροῦ ἔθνους τῶν Σαρακηνῶν ὑποφέρει, διὰ τὸ περικεκάρθαι τὸν πώγωνα. Εἶτα εἰς Αἴγυπτον ἔρχεται· ἐν ᾗ κρατηθείς, ἐφρουρήθη µετὰ τῶν συνεποµένων αὐτῷ δύο Ἱερέων· καὶ ἓξ µῆνας διακαρτερήσας λιµῷ καὶ δίψει καὶ τῇ ἄλλῃ κακοπαθείᾳ, αὖθις παρὰ τοῦ κρατήσαντος πρὸς τὸν τῆς Αἰγύπτου Ἀµηρᾶν παραπέµπεται. Ὑφ' οὗ θανατηφόροις δεσµοῖς περιβληθεὶς ὁ ἀοίδιµος, ἠναγκάζετο τὸν Χριστὸν ἐξοµόσασθαι. Στεῤῥῶς δὲ ἀντιπίπτων, καὶ µὴ ἡττώµενος, ἀλλ' ὁµολογῶν παῤῥησίᾳ τὸν Κύριον ἡµῶν Ἰησοῦν Χριστόν, πλείοσι καὶ ἀναριθµήτοις αἰκίαις καθυποβάλλεται· αἷς καὶ ταλαιπωρήσας, νόσῳ περιπέπτωκε, δι' ἧς τὸν τῆδε βίον ἀπέλιπε, προµηνυθείσης αὐτῷ θεόθεν τῆς τελειώσεως."

syMA.commemoration03.text = "Τῇ αὐτῇ ἡμέρᾳ μνήμη τοῦ ἁγίου Μάρτυρος Ἰάκχου."
syMA.commemoration03.couplet1.title = titles_gr_GR_cog.Stichoi
syMA.commemoration03.couplet1.verse1 = "Ἴακχε, κρατύνθητι· καὶ τµηθεὶς κάραν,"
syMA.commemoration03.couplet1.verse2 = "Τµηθεῖσιν ἐγγράφηθι, καὶ στέφου κάραν."

syMA.commemoration04.text = "Τῇ αὐτῇ ἡμέρᾳ μνήμη τοῦ ἐν ἁγίοις Πατρὸς ἡμῶν Διονυσίου τοῦ νέου, Ἀρχιεπισκόπου Αἰγίνης, τοῦ Θαυματουργοῦ, τοῦ ἐκ τῆς νήσου Ζακύνθου."
syMA.commemoration04.couplet1.title = titles_gr_GR_cog.Stichoi
syMA.commemoration04.couplet1.verse1 = "Λιπὼν τὰ τῆς γῆς, νῦν κατοικεῖ ἐν πόλῳ,"
syMA.commemoration04.couplet1.verse2 = "Κλέος Ζακύνθου, Διονύσιος νέος."

syMA.lastline = "Ταῖς αὐτῶν ἁγίαις πρεσβείαις, ὁ Θεός, ἐλέησον καὶ σῶσον ἡμᾶς. Ἀμήν."

cl.syMA.commemoration01.text = "[saint/com 1]"

cl.syMA.commemoration02.text = "[saint/com 2]"

cl.syMA.commemoration03.text = "[saint/com 3]"

cl.syMA.commemoration04.text = "[saint/com 4]"

cl.syMA.commemoration05.text = "[saint/com 5]"

cl.syMA.commemoration06.text = "[saint/com list]"
