A_Resource_Whose_Name = sy.m12.d05_gr_GR_cog

syMA.commemoration01.text = "Τῇ Εʹ τοῦ αὐτοῦ μηνὸς μνήμη τοῦ ὁσίου Πατρὸς ἡμῶν Σάββα τοῦ Ἡγιασμένου."
syMA.commemoration01.couplet1.title = titles_gr_GR_cog.Stichoi
syMA.commemoration01.couplet1.verse1 = "Ψυχὴν ὄπισθεν τοῦ Θεοῦ κολλῶν πάλαι,"
syMA.commemoration01.couplet1.verse2 = "Ἔµπροσθεν αὐτοῦ νῦν παρίσταται Σάβας."
syMA.commemoration01.single1 = "Θεσπεσίοιο πόλου πέµπτῃ Σάβας ἐντὸς ἐσήχθη."
syMA.commemoration01.narration.p01 = "Οὗτος ὑπῆρχεν ἐπὶ Θεοδοσίου τοῦ Μικροῦ, χώρας τῶν Καππαδοκῶν, κώµης λεγοµένης Μουταλάσκης, γονέων Ἰωάννου καὶ Σοφίας. Εὐθὺς οὖν ἐν ἀρχῇ τοῦ βίου πρὸς τὴν µονήρη κατάστασιν προσδραµών, ἐν Μοναστηρίῳ Φλαβιαναῖς προσαγορευοµένῳ, τοσοῦτον γέγονεν ἐκ πρώτης ἡλικίας ἐγκρατής, ὡς ἐν τῷ κήπῳ ἰδόντα µῆλον καὶ εἰς ἐπιθυµίαν αὐτοῦ ἐλθόντα, ἐπειπεῖν· Ὡραῖος ἦν εἰς ὅρασιν, καὶ καλὸς εἰς βρῶσιν ὁ ἐµὲ θανατώσας καρπός. Καὶ τοῦτο λαβεῖν µὲν ταῖς χερσί, µὴ φαγεῖν δέ, ἀλλὰ τοῖς ποσὶ συµπατῆσαι, καὶ ὅρον ἑαυτῷ θέσθαι µὴ φαγεῖν ποτὲ µῆλον. Ἀλλὰ καὶ εἰς κλίβανον πυρὸς εἰσελθών, ἐξῆλθεν ἀβλαβής, µηδὲ τῶν ἱµατίων αὐτοῦ τοῦ πυρὸς ἁψαµένου."
syMA.commemoration01.narration.p02 = "Ἐν δὲ τῷ ὀκτωκαιδεκάτῳ ἔτει τῆς αὐτοῦ ἡλικίας ἐµφανὴς καθίσταται τῷ Μεγάλῳ Εὐθυµίῳ, καὶ παρ' αὐτοῦ πρὸς τὸν ὅσιον Θεόκτιστον ἐν τῷ Κοινοβίῳ πέµπεται. Τούτων ἁπάντων εἷς ἐτύγχανε, τοὺς τρόπους καὶ τὴν ἀρετὴν ἐκλαµβανόµενος καὶ ἀναµανθάνων. Ὃν ὁ Μέγας Εὐθύµιος ὁρῶν, διὰ τὴν ὑπερβάλλουσαν ἐν αὐτῷ πνευµατικὴν κατάστασιν, Παιδαριογέροντα ἐκάλει. Συµπροϊούσης δὲ αὐτῷ τῆς ἡλικίας, ἐπηύξανε µᾶλλον τὴν ἀρετήν. Ὅθεν καὶ πολλὰ θαύµατα κατειργάσατο καὶ ἐν ἀνύδροις τόποις διὰ προσευχῆς ὕδωρ ἐξήγαγε. Γέγονε δὲ καὶ πολλῶν µοναχῶν καθηγητής, καὶ διεπρεσβεύσατο δὶς ἐπὶ τὴν Κωνσταντίνου ἐλθών, παρακληθεὶς ὑπὸ τῶν κατὰ καιρὸν πατριαρχούντων ἐν Ἱεροσολύµοις, πρός τε τὸν βασιλέα Ἀναστάσιον καὶ Ἰουστινιανόν. Φθάσας δὲ εἰς τὸ ἀκρότατον τῆς κατὰ Χριστὸν ἡλικίας, ὡς ἐτῶν γενέσθαι τεσσάρων καὶ ἐνενήκοντα, πρὸς Κύριον ἐξεδήµησεν."

syMA.commemoration02.text = "Τῇ αὐτῇ ἡμέρᾳ μνήμην τοῦ ἁγίου Μάρτυρος Ἀναστασίου."
syMA.commemoration02.couplet1.title = titles_gr_GR_cog.Stichoi
syMA.commemoration02.couplet1.verse1 = "Ἀναστάσιον τιµῶ ὡς σεβόµενον"
syMA.commemoration02.couplet1.verse2 = "Τὴν Ἀνάστασιν τοῦ Χριστοῦ καὶ Θεοῦ µου."
syMA.commemoration02.narration.p01 = "Οὗτος ὁ ἅγιος Μάρτυς τοῦ Χριστοῦ Ἀναστάσιος, ἰδών ποτε τοὺς ἁγίους Μάρτυρας ὑπὸ τῶν Ἑλλήνων ἀνερευνωµένους καὶ ἀνακρινοµένους καὶ µεληδὸν κατατεµνοµένους ὑπὲρ τῆς τοῦ Θεοῦ ὁµολογίας, χριστιανὸς ὢν καὶ µεµνηµένος τὰ τούτοις ἐκ Θεοῦ ὑποκείµενα ἀγαθά, ἐπεθύµει καὶ αὐτὸς τὸν ἴσον ἀγωνίσασθαι δρόµον. Καὶ δὴ ἐν µιᾷ τῶν ἡµερῶν ἐθερµάνθη ἡ καρδία αὐτοῦ καὶ τῷ Σταυρῷ σηµειωσάµενος ἅπαν τὸ σῶµα αὐτοῦ, ἐπὶ τὸ στάδιον ἔδραµε, καὶ τοῖς ἐν µέσῳ τοῦ συνεδρίου µεγάλῃ φωνῇ ἐξεβόησεν· Εὑρέθην τοῖς ἐµὲ µὴ ζητοῦσιν, ἐµφανὴς ἐγενόµην τοῖς µὴ ἐπερωτῶσι (Ἡσ. ξε´). Πάντων δὲ ἀτενισάντων εἰς αὐτόν, εἶπεν· Ἀκούσατε οἱ ὑπηρέται πάντες τοῦ διαβόλου, ἀκούσατε· Ἐγὼ χριστιανός εἰµι καὶ εἰς τὸν Κύριόν µου Ἰησοῦν Χριστὸν πιστεύω· τὰ δὲ εἴδωλα ὑµῶν, καὶ τοὺς ταῦτα προσκυνοῦντας, ἀναθεµατίζω καὶ ἀποστρέφοµαι. Οἱ δέ, τὸ πεπαῤῥησιασµένον αὐτοῦ θεασάµενοι, ἐξεπλάγησαν. Καὶ εὐθὺς ἀποδύσαντες αὐτόν, ἐµάστιξαν σφοδρῶς, καὶ εἶπον· Ταῦτα µέν εἰσι τῆς προπετείας καὶ ἀναιδείας σου· ὅτι δὲ τὸν Χριστὸν σέβῃ µὴ ἀρνούµενος αὐτόν, τὴν κεφαλήν σου ἀποτµηθείς, βορὰ ἰχθύων καὶ ἑρπετῶν καὶ πετεινῶν ἐναλίων τῇ σήµερον γενήσῃ. Ὅν περ εὐθέως οἱ δήµιοι λαβόντες, ἀπέτεµον τὴν κεφαλὴν αὐτοῦ· καὶ µικρὸν τῆς γῆς ἀποβάντες, ἐν τῇ θαλάσσῃ ἀπέῤῥιψαν."

syMA.commemoration03.text = "Τῇ αὐτῇ ἡμέρᾳ ὁ ἅγιος Μάρτυς Διογένης, λιθοβοληθείς, τελειοῦται."
syMA.commemoration03.couplet1.title = titles_gr_GR_cog.Stichoi
syMA.commemoration03.couplet1.verse1 = "Χαίρων ὑπ' ἀνδρῶν ἐνδιδύσκεται πλάνων,"
syMA.commemoration03.couplet1.verse2 = "Χιτῶνα Μάρτυς λάινον Διογένης."

syMA.commemoration04.text = "Τῇ αὐτῇ ἡμέρᾳ ὁ ἅγιος Μάρτυς Ἀβέρκιος ξίφει τελειοῦται."
syMA.commemoration04.couplet1.title = titles_gr_GR_cog.Stichoi
syMA.commemoration04.couplet1.verse1 = "Ἔπαθλον, Ἀβέρκιε, τοµῆς σοι µέγα·"
syMA.commemoration04.couplet1.verse2 = "Οὐ γὰρ κότινος, οὐρανὸς δὲ τὸ στέφος."

syMA.commemoration05.text = "Τῇ αὐτῇ ἡμέρᾳ ὁ ὅσιος Νόννος ἐν εἰρήνῃ τελειοῦται."
syMA.commemoration05.couplet1.title = titles_gr_GR_cog.Stichoi
syMA.commemoration05.couplet1.verse1 = "Φυγόντα Νόννον ἀντικειµένου πέδην,"
syMA.commemoration05.couplet1.verse2 = "Πεδοῦσι νεκρὸν κείµενον ταῖς κειρίαις."

syMA.commemoration06.text = "Ὁ ὅσιος Γράτος ἐν εἰρήνῃ τελειοῦται."
syMA.commemoration06.couplet1.title = titles_gr_GR_cog.Stichoi
syMA.commemoration06.couplet1.verse1 = "Ἠλπίζετο ζῶν ἄγγελος πεφυκέναι,"
syMA.commemoration06.couplet1.verse2 = "Ἀλλ' ἐκθανὼν ἄνθρωπος ἠλέγχθη Γράτος."

syMA.commemoration07.text = "Μνήμη τοῦ ὁσίου Πατρὸς ἡμῶν Νεκταρίου, τοῦ ἐν τῷ Ἄθῳ."
syMA.commemoration07.couplet1.title = titles_gr_GR_cog.Stichoi
syMA.commemoration07.couplet1.verse1 = "Ὁ Νεκτάριος πικρίαν πιὼν βίου,"
syMA.commemoration07.couplet1.verse2 = "Νέκταρ πίνει νῦν ἀµβροσίας τῆς ἄνω."

syMA.lastline = "Ταῖς αὐτῶν ἁγίαις πρεσβείαις, ὁ Θεός, ἐλέησον καὶ σῶσον ἡμᾶς. Ἀμήν."

cl.syMA.commemoration01.text = "[saint/com 1]"

cl.syMA.commemoration02.text = "[saint/com 2]"

cl.syMA.commemoration03.text = "[saint/com 3]"

cl.syMA.commemoration04.text = "[saint/com 4]"

cl.syMA.commemoration05.text = "[saint/com 5]"

cl.syMA.commemoration06.text = "[saint/com list]"
