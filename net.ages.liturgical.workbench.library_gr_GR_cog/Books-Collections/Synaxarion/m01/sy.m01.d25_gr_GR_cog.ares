A_Resource_Whose_Name = sy.m01.d25_gr_GR_cog

syMA.commemoration01.text = "Τῇ ΚΕʹ τοῦ αὐτοῦ μηνός, μνήμη τοῦ ἐν Ἁγίοις Πατρὸς ἡμῶν Γρηγορίου, Ἀρχιεπισκόπου Κωνσταντινουπόλεως, τοῦ Θεολόγου."
syMA.commemoration01.couplet1.title = titles_gr_GR_cog.Stichoi
syMA.commemoration01.couplet1.verse1 = "Θεοῦ γινώσκειν ὀρθοδόξως οὐσίαν,"
syMA.commemoration01.couplet1.verse2 = "Χριστιανοῖς λεγάτον ἐκ Γρηγορίου."
syMA.note1 = "Λέξις Λατινικὴ ἐκ τοῦ Legatum, ὅπερ σημαίνει κληρονομίαν ἐνδιάθηκον ἀπὸ πατρὸς εἰς τέκνα. Γραπτέον δὲ τὴν λέξιν ὀρθότερον Ληγάτιον· καθότι τὸ Λατινικὸν E ἐνταῦθά ἐστι μακρόν, ἰσοδυναμοῦν τῷ παρʼ Ἕλλησιν Η."
syMA.commemoration01.single1 = "Εἰκάδι Γρηγόριος Θεορήμων ἔκθανε πέμπτῃ."
syMA.commemoration01.narration.p01 = "Ὁ µέγας Γρηγόριος, ὁ Θεολόγος, ὑπῆρχεν ἐπὶ τῆς βασιλείας Οὐάλεντος· ᾧ πατρὶς µὲν ἐπίγειος, δευτέρα τῶν Καππαδοκῶν, οὐράνιος δέ, ἡ ἄνω Ἱερουσαλήµ. Πατέρες δὲ αὐτῷ εὐπατρίδαι τε καὶ δίκαιοι, Γρηγόριος καὶ Νόννα, οἳ τὰ εἴδωλα πρότερον διʼ ἄγνοιαν ἐσέβοντο. Γεννήσαντες δὲ τὸν µέγαν Γρηγόριον, ὑπὸ τοῦ Ἁγίου Πνεύµατος διʼ ὕδατος καὶ πνεύµατος ἀνεγεννήθησαν, καὶ γνήσιος µύστης, καὶ Ἀρχιερεὺς Ναζιανζοῦ, ὁ πατὴρ τοῦ Ἁγίου καθίσταται. Ἀναχθεὶς δὲ εἰς µέτρον ἡλικίας, καὶ πᾶσαν τὴν ἐγκύκλιον παίδευσιν, ὡς ἄλλος οὐδείς, µετελθών, ἐξηγητὴς καὶ διδάσκαλος τοῦ κατʼ αὐτῶν γεγένηται βίου. Ἐν οἷς τὸν µέγαν Βασίλειον, καὶ Γρηγόριον τὸν πατέρα, καὶ τὸν ἀδελφὸν Καισάριον, καὶ Γοργονίαν τὴν ἀδελφήν, λόγοις ἐπιταφίοις τιµᾷ. Ὅθεν οἱ περὶ αὐτοῦ τι συγγράψαντες οὐκ ἄλλοθεν, ἀλλʼ ἐκ τῶν αὐτοῦ λόγων, ἔλαβον ὧν εἶπον τὰς ἀφορµάς."
syMA.commemoration01.narration.p02 = "Τοσοῦτον οὖν µόνον εἰπεῖν ἀναγκαῖον, ὅτι εἰ ἔδει γενέσθαι ἐν ἀνθρώποις εἰκόνα τινὰ καὶ στήλην, κατὰ µέρος ἐκ πασῶν συγκειµένην τῶν ἀρετῶν, τοῦτο ἦν ὁ µέγας Γρηγόριος. Βίου γὰρ λαµπρότητι τοὺς κατὰ πρᾶξιν εὐδοκίµους ὑπερβαλών, ἐπὶ τοσοῦτον θεωρίας προήχθη, ὡς πάντας ἡττᾶσθαι τῆς σοφίας αὐτοῦ, τῆς ἔν τε λόγοις, ἔν τε δόγµασιν· ὅθεν καὶ τὴν Θεολόγος προσηγορίαν ἐκτήσατο. Προέστη δὲ τῆς Ἐκκλησίας τῆς Κωνσταντινουπόλεως ἔτη δώδεκα µέχρι τῆς δευτέρας Συνόδου."
syMA.commemoration01.narration.p03 = "Ἦν δέ, κατὰ τὸν τύπον τοῦ σώµατος, τὴν ἡλικίαν µέτριος· ὕπωχρος βραχὺ µετὰ τοῦ χαρίεντος· σιµός· ἔχων ἐπʼ εὐθείας τὰς ὀφρῦς· ἥµερον βλέπων καὶ προσηνές· θάτερον τῶν ὀφθαλµῶν, ὃς ἦν δεξιός, ἔχων στυγνότερον, ὃν καὶ οὐλὴ κατὰ τὸν κανθὸν συνῆγε· τὸν πώγωνα οὐ βαθύς, δασὺς δὲ ἱκανῶς· φαλακρός, λευκὸς ταῖς θριξί, τὰ ἄκρα τῆς γενειάδος ὡς περικεκαπνισµένα ὑποφαίνων."
syMA.commemoration01.narration.p04 = "Τελεῖται δὲ ἡ αὐτοῦ Σύναξις ἐν τῇ ἁγιωτάτῃ µεγάλῃ Ἐκκλησίᾳ, καὶ ἐν τῷ µαρτυρίῳ τῆς Ἁγίας Ἀναστασίας, ἐν τοῖς Δοµνίνου ἐµβόλοις, καὶ ἐν τῇ Ἐκκλησίᾳ τῶν Μεγάλων Ἀποστόλων· ἔνθα τὸ τίµιον αὐτοῦ λείψανον Κωνσταντῖνος ὁ Πορφυρογέννητος, φιλόχριστος, καὶ πανευσεβὴς Βασιλεὺς ἡµῶν, κοµίσας ἐκ Ναζιανζοῦ τῆς Καππαδοκῶν χώρας, κατέθηκε."

syMA.commemoration02.text = "Τῇ αὐτῇ ἡμέρᾳ, μνήμη τοῦ Ὁσίου Πατρὸς ἡμῶν Πουπλίου."
syMA.commemoration02.couplet1.title = titles_gr_GR_cog.Stichoi
syMA.commemoration02.couplet1.verse1 = "Ζωὴν ἔνυλον Πούπλιος καταστρέφει,"
syMA.commemoration02.couplet1.verse2 = "Καὶ τὴν ἄϋλον καὶ νοητὴν λαμβάνει."
syMA.commemoration02.narration.p01 = "Οὗτος ἐκ βουλευτικῆς συµµορίας ὥρµητο, πόλεως Ζεύγµατος, κειµένης παρὰ τῷ Εὐφράτῃ ποταµῷ· εἰς ὑψηλὸν δὲ ὄρος ἀνελθών, οὐ πλείῳ τριάκοντα σταδίων ἀφεστηκὸς τῆς προειρηµένης πόλεως, µικρὸν σπήλαιον ᾠκοδόµησε. Πάντα δὲ ὅσα πατρόθεν ἐδέξατο, πένησι διένειµεν, ἐν πάσῃ ἀρετῇ καὶ ἀσκήσει βιοτεύων. Τῆς φήµης οὖν πανταχοῦ διαβοωµένης, παρεγένοντο πολλοὶ πρὸς αὐτόν, τῶν ἀγώνων κοινωνήσοντες αὐτῷ τῶν ἀσκητικῶν· οἷς καὶ κελλία µικρὰ οἰκοδοµῆσαι κελεύσας, συχνῶς αὐτοὺς ἐπεσκέπτετο, µή τι πέρα τῆς χρείας ἐν τοῖς αὐτῶν κελλίοις ἐναπόκειται. Ἀλλὰ γὰρ καὶ αὐτὸν τὸν ἄρτον ζυγοῖς ἐστάθµισε, καὶ εἰ περιττὸν τοῦτον ἔν τινι εὗρε, γαστρίµαργόν τε ἀπεκάλει, καὶ εἰς κόρον φιλόσαρκον. Εἰδὲ καὶ πιτύρων τὸ ἄλευρον ἐθεάσατο ἀποκεκριµένον, συβαριτικῆς τροφῆς ἀπολαύειν ἔλεγε τὸν µετέχοντα. Καὶ νύκτωρ ἐξάπινα κατὰ τὴν ἑκάστου θύραν ἀφικνούµενος, εἰ µὲν εὗρε προσευχοµένους, σιγῇ πάλιν ὑπεχώρει· εἰδέ τινος ὑπνοῦντος ᾔσθετο, τῇ χειρὶ τὴν θύραν πατάσσων, πολλὰ τὸν ὑπνοῦντα τῇ γλώσσῃ ἔβαλλεν. Ὥς τε ἐκ τῆς τούτου συχνοτέρας ἐπισκέψεως, πολλοί, εἰκόνες τινὲς τὴν αὐτοῦ ὅλην ἐναποµαξάµενοι ἀρετήν, γεγόνασιν, ὧν εἰσὶ Θεότεκνος, καὶ Ἀφθόνιος· οἳ καὶ τὴν προστασίαν καὶ ἐπιµέλειαν τῶν ἀδελφῶν µετὰ τὴν αὐτοῦ ἀναδεξάµενοι ἦσαν τελευτήν. Οὕτω καλῶς ἀγωνισάµενος, τὴν ψυχὴν τῷ Θεῷ ἐν εἰρήνῃ παρέθετο."

syMA.commemoration03.text = "Τῇ αὐτῇ ἡμέρᾳ, μνήμη τοῦ Ὁσίου Πατρὸς ἡμῶν Μάρη."
syMA.commemoration03.couplet1.title = titles_gr_GR_cog.Stichoi
syMA.commemoration03.couplet1.verse1 = "Πάσης ἀποστὰς ἀγάπης κόσμου Μάρης,"
syMA.commemoration03.couplet1.verse2 = "Εἰ θεῖον ὕψος ἧκε θείας ἀγάπης."
syMA.commemoration03.narration.p01 = "Οὗτος ὁ ἐν Ἁγίοις Πατὴρ ἡµῶν Μάρης, νέος ὢν καὶ εὐειδής, καὶ ἐν τῷ κόσµῳ ὤν, καλόφωνος ἦν· καὶ πανηγύρεις Ἁγίων ἐπιτελῶν, καὶ ψάλτης τέλειος ὑπάρχων, ἠγάπα µὲν ἀεὶ τὸν Θεόν, καὶ τὰς ἐντολὰς αὐτοῦ ἀτρώτους διεφύλαττε, καὶ τὸ σῶµα καθαρὸν καὶ ἀκίβδηλον διετήρει, καὶ τὴν ψυχὴν ἄσπιλον εἶχεν, ἐν µέσῳ πολλῶν παγίδων πορευόµενος, καὶ τοῖς ἐν τῷ κόσµῳ συναναστρεφόµενος, ὡς προέφηµεν. Ὅτε δὲ ἠθέλησεν ἀποτάξασθαι, ἀπελθὼν ἐν Ὁµήρου κώµῃ, καὶ µικρὸν οἰκίδιον ἐκεῖσε οἰκοδοµήσας, καθεῖρξεν ἑαυτόν, τριάκοντα καὶ ἑπτὰ χρόνους τελέσας. Καί περ πολλὴν νοτίδα ἐκ τοῦ παρακειµένου ὄρους δεχόµενος, καὶ βλάβην πολλὴν ἐξ αὐτῆς ἐπισπώµενος, ἀλλʼ οὐκ ἤθελεν ἀµείψασθαι τὸν τοιοῦτον οἰκίσκον, ἀλλʼ ἐκεῖσε διέµεινεν, ἕως οὗ τὸν δρόµον διήνυσεν."
syMA.commemoration03.narration.p02 = "Οὗτος τὴν ἁπλότητα ἠγάπα, καὶ τὰ ποικίλα ἤθη παντάπασιν ἐβδελύττετο· τὴν πενίαν δὲ ὑπὲρ τὴν ἄγαν εὐπορίαν ἠγάπησεν. Ἐνενήκοντα δὲ ἔτη βεβιωκώς, τοῖς ἐξ αἰγείων τριχῶν κατεσκευασµένοις ἱµατίοις ἐχρῆτο. Ἄρτος δὲ καὶ ἅλας ὀλίγον τῆς τροφῆς αὐτοῦ τὴν χρίαν ἐπλήρου. Ποθήσας δὲ διὰ χρόνου µακροῦ τὴν πνευµατικὴν θυσίαν προσφεροµένην ἰδεῖν, ταῖς τῶν Διακόνων χερσίν, ἀντὶ Θυσιαστηρίου, χρησάµενος ὁ Ἱερεύς, τὴν µυστικὴν Θυσίαν, καὶ σωτήριον προσήνεγκεν ἐνώπιον αὐτοῦ. Ὁ δέ, πάσης ἡδονῆς πλήρης γενόµενος, καὶ αὐτὸν τὸν οὐρανὸν ὁρᾶν ὑπελάµβανεν. Οὕτω καλῶς βιώσας, καὶ εἰς οὐρανοὺς ἀναπτάς, χορεύει σὺν πᾶσι τοῖς Ἁγίοις ἐν ταῖς τῶν πρωτοτόκων σκηναῖς."

syMA.commemoration04.text = "Τῇ αὐτῇ ἡμέρᾳ, ἡ Ἁγία Μεδούλη, σὺν τῇ συνοδίᾳ αὐτῆς, πυρὶ τελειοῦται."
syMA.commemoration04.couplet1.title = titles_gr_GR_cog.Stichoi
syMA.commemoration04.couplet1.verse1 = "Σεπτὴ Μεδούλη, τοῦ Θεοῦ Λόγου δούλη,"
syMA.commemoration04.couplet1.verse2 = "Δούλοις Θεοῦ σύναθλος εἰς πῦρ ὡράθη."

syMA.commemoration05.text = "Τῇ αὐτῇ ἡμέρᾳ, μνήμη τοῦ Ὁσίου Πατρὸς ἡμῶν Δημητρίου τοῦ σκευοφύλακος."
syMA.commemoration05.couplet1.title = titles_gr_GR_cog.Stichoi
syMA.commemoration05.couplet1.verse1 = "Τῶν γηΐνων οὐκ ἦν τι τῷ Δημητρίῳ,"
syMA.commemoration05.couplet1.verse2 = "Ἤδη βλέποντι πρὸς μόνην ἀϋλίαν."

syMA.commemoration06.text = "Τῇ αὐτῇ ἡμέρᾳ, ὁ Ὅσιος Ἀπολλὼς ἐν εἰρήνῃ τελειοῦται."
syMA.commemoration06.couplet1.title = titles_gr_GR_cog.Stichoi
syMA.commemoration06.couplet1.verse1 = "Χριστὸν βιώσας μέχρι καὶ τέλους βίον,"
syMA.commemoration06.couplet1.verse2 = "Θραύει πονηροῦ πᾶν Ἀπολλὼς τὸ θράσος."

syMA.commemoration07.text = "Ὁ Ἅγιος Νεομάρτυς Αὐξέντιος, ὁ μαρτυρήσας ἐν Κωνσταντινουπόλει ἐν ἔτει αψκʹ(1720), ξίφει τελειοῦται."
syMA.commemoration07.couplet1.title = titles_gr_GR_cog.Stichoi
syMA.commemoration07.couplet1.verse1 = "Αὐξεντίῳ στέφανος ηὐξήθη μέγας,"
syMA.commemoration07.couplet1.verse2 = "Εἰς οὐράνια διὰ τοῦ μαρτυρίου."

syMA.lastline = "Ταῖς αὐτῶν ἁγίαις πρεσβείαις, ὁ Θεός, ἐλέησον ἡμᾶς. Ἀμήν."

cl.syMA.commemoration01.text = "[saint/com 1]"
cl.syMA.commemoration01.narration.p01 = ""
cl.syMA.commemoration01.narration.p02 = ""
cl.syMA.commemoration01.narration.p03 = ""
cl.syMA.commemoration01.narration.p04 = ""
cl.syMA.commemoration01.narration.p05 = ""
cl.syMA.commemoration01.narration.p06 = ""
cl.syMA.commemoration01.narration.p07 = ""

cl.syMA.commemoration02.text = "[saint/com 2]"
cl.syMA.commemoration02.narration.p01 = ""
cl.syMA.commemoration02.narration.p02 = ""
cl.syMA.commemoration02.narration.p03 = ""
cl.syMA.commemoration02.narration.p04 = ""
cl.syMA.commemoration02.narration.p05 = ""
cl.syMA.commemoration02.narration.p06 = ""
cl.syMA.commemoration02.narration.p07 = ""

cl.syMA.commemoration03.text = "[saint/com 3]"
cl.syMA.commemoration03.narration.p01 = ""
cl.syMA.commemoration03.narration.p02 = ""
cl.syMA.commemoration03.narration.p03 = ""
cl.syMA.commemoration03.narration.p04 = ""
cl.syMA.commemoration03.narration.p05 = ""
cl.syMA.commemoration03.narration.p06 = ""
cl.syMA.commemoration03.narration.p07 = ""

cl.syMA.commemoration04.text = "[saint/com 4]"
cl.syMA.commemoration04.narration.p01 = ""
cl.syMA.commemoration04.narration.p02 = ""
cl.syMA.commemoration04.narration.p03 = ""
cl.syMA.commemoration04.narration.p04 = ""
cl.syMA.commemoration04.narration.p05 = ""
cl.syMA.commemoration04.narration.p06 = ""
cl.syMA.commemoration04.narration.p07 = ""

cl.syMA.commemoration05.text = "[saint/com 5]"
cl.syMA.commemoration05.narration.p01 = ""
cl.syMA.commemoration05.narration.p02 = ""
cl.syMA.commemoration05.narration.p03 = ""
cl.syMA.commemoration05.narration.p04 = ""
cl.syMA.commemoration05.narration.p05 = ""
cl.syMA.commemoration05.narration.p06 = ""
cl.syMA.commemoration05.narration.p07 = ""

cl.syMA.commemoration06.text = "[saint/com list]"

