A_Resource_Whose_Name = sy.m02.d21_gr_GR_cog

syMA.commemoration01.text = "Τῇ ΚΑʹ τοῦ αὐτοῦ μηνός, μνήμη τοῦ Ὁσίου Πατρὸς ἡμῶν Τιμοθέου, τοῦ ἐν Συμβόλοις."
syMA.commemoration01.couplet1.title = titles_gr_GR_cog.Stichoi
syMA.commemoration01.couplet1.verse1 = "Καὶ ζῶντα Τιμόθεε καὶ τεθνηκότα,"
syMA.commemoration01.couplet1.verse2 = "Τιμᾷ Θεὸς ζώντων σε καὶ τεθνηκότων."
syMA.commemoration01.single1 = "Εἰκάδι Τιμόθεον πρώτῃ κατὰ σῆμα κάλυψεν."
syMA.commemoration01.narration.p01 = "Οὗτος ὁ µακάριος, ἐξ ἁπαλῶν τῶν ὀνύχων τὸν µονήρη βίον ὑποδύς, δι' ἐγκρατείας πολλῆς καὶ συντόνου δεήσεως, τῶν παθῶν τὰ σκιρτήµατα ἐξαφανίσας, καὶ ἀπαθὴς γενόµενος, δοχεῖον ὤφθη τοῦ Ἁγίου Πνεύµατος, παρθένος ἕως τέλους καὶ ψυχῇ καὶ σώµατι διαµείνας. Γυναῖκα οὐδέποτε εἰς ὄψιν ἐλθεῖν ἠθέλησεν. Ἐν ὄρεσι διαιτώµενος, καὶ ἐν ἐρήµοις αὐλιζόµενος, τῶν δακρύων τῇ δρόσῳ τὴν ψυχὴν αὐτοῦ ἤρδευεν. Ὅθεν καὶ χαρίσµατα ἰαµάτων ἔλαβε· δαίµονας γὰρ ἐξ ἀνθρώπων ἀπήλασε, καὶ πᾶσαν ἄλλην νόσον ἐθεράπευσεν. Οὕτω βεβιωκώς, ἐν γήρᾳ καλῷ καταλύει τὸν βίον, καὶ πρὸς Κύριον ἐκδηµεῖ."

syMA.commemoration02.text = "Τῇ αὐτῇ ἡμέρᾳ, μνήμη τοῦ ἐν Ἁγίοις Πατρὸς ἡμῶν Εὐσταθίου, Πατριάρχου Ἀντιοχείας τῆς μεγάλης."
syMA.commemoration02.couplet1.title = titles_gr_GR_cog.Stichoi
syMA.commemoration02.couplet1.verse1 = "Ἦν Εὐστάθιος μέχρις ἦν ζῶν καὶ πνέων,"
syMA.commemoration02.couplet1.verse2 = "Θεοῦ κατ' ἐχθρῶν εὐσταθὲς μάλα πνέων."
syMA.commemoration02.narration.p01 = "Οὗτος ἦν ἐπὶ Κωνσταντίνου τοῦ πρώτου ἐν Βασιλεῦσι Χριστιανοῦ ὅς τις, τῆς ὀρθοδοξίας τὰς ἀκτῖνας δεχόµενος, πάντας τοὺς ἐπὶ λόγῳ σοφίας ἀπανταχοῦ τῆς οἰκουµένης ἐπισυνάξειν ἐκπέµπει, ὧν εἷς ἦν καὶ οὗτος ὁ Ἅγιος· ὃς καὶ παρῆν ἐν τῇ κατὰ Νίκαιαν πρώτῃ Συνόδῳ τῶν τριακοσίων δέκα καὶ ὀκτὼ θεοφόρων Πατέρων, τὸ δόγµα µὲν τῆς εὐσεβείας κρατύνων, ἐξελέγχων δὲ καὶ ἀνατρέπων τοὺς τῆς θείας φύσεως τὴν τοµὴν ἐπεισάγοντας, καὶ τὸν Υἱὸν κτίσµα λέγοντας, καὶ τῆς Πατρικῆς τιµῆς ἀλλοτριοῦντας."
syMA.commemoration02.narration.p02 = "Διὰ οὖν τὴν ἔνθεον αὐτοῦ παῤῥησίαν, καὶ τὸν ὑπὲρ τῆς ὀρθοδόξου πίστεως ζῆλον, φθόνον ὠδίνησαν κατ' αὐτοῦ Εὐσέβιος ὁ Νικοµηδείας, Θέογνις ὁ Νικαίας, καὶ Εὐσέβιος ὁ Καισαρείας, καὶ οἱ λοιποί, ὅσοι τῆς ἀρειανικῆς βλασφηµίας, ἢ µᾶλλον εἰπεῖν, ἀθεΐας ἐτύγχανον κοινωνοί· καὶ ἐν σχήµατι τῆς κατὰ πάροδον ἐπισκέψεως (καὶ γὰρ τὴν ἐπὶ τὰ Ἱεροσόλυµα πορείαν ἐπλάσαντο) ἐν Ἀντιοχείᾳ παραγενόµενοι, τὴν τοῦ Ἁγίου καταψηφισάµενοι καθαίρεσιν· Ὅτι δή, φασί, γύναιον ἑταιρικὸν (ὑπ' αὐτῶν ἐπὶ µεγάλοις δώροις καταπεισθέν), ἀρτιγενὲς παιδίον ἐπιφερόµενον, προσῆλθεν αὐτοῖς, ἐκ συνουσίας τοῦ Εὐσταθίου συνειληφέναι λέγον, καὶ τετοκέναι τὸ ἐπιφερόµενον βρέφος. Καὶ γὰρ ἦσαν τοῦ τοιούτου δράµατος αὐτουργοί· οἵ τινες ὅρκῳ µόνῳ τὴν κατηγορίαν βεβαιῶσαι τὸ γύναιον ἀπαιτήσαντες, εὐθέως τοῦ Ἁγίου τὴν καθαίρεσιν καταψηφίζονται, καὶ τὸν Βασιλέα πείθουσιν ἐξορίαν ἀποφήνασθαι κατ' αὐτοῦ· καὶ ἐπέµφθη διὰ τῆς Θρᾴκης εἰς Φιλίππους πόλιν Μακεδονίας, ἔνθα καὶ τὸν βίον κατέλυσεν."
syMA.commemoration02.narration.p03 = "Ἑκατὸν δὲ χρόνων διαγενοµένων, κατὰ τοὺς χρόνους τῆς βασιλείας Ζήνωνος, ἀνήχθη τὸ ἅγιον αὐτοῦ λείψανον, καὶ παρεπέµφθη εἰς Ἀντιόχειαν, παντὸς τοῦ πλήθους προχυθέντος τοῦ ἄστεος ἀπὸ µιλίων δεκαοκτώ, καὶ µεθ' ὕµνων καὶ φώτων καὶ θυµιαµάτων δεξαµένων αὐτό. Τοῦτον καὶ ὁ τίµιος Χρυσόστοµος ἐγκωµίοις ἐτίµησε."
syMA.commemoration02.narration.p04 = "Λέγεται δέ, ὅτι τὸ συκοφαντῆσαν τὸν Ἅγιον Εὐστάθιον γύναιον, νόσῳ χαλεπῇ περιπεσόν, τὴν κατ' αὐτοῦ πᾶσαν ἐξαγορεῦσαι ἐπιβουλήν, καὶ τῶν ὑποθεµένων ἕκαστον ἐξαγγεῖλαι· καὶ ὅτι ἐπὶ χρήµασιν ὑπ' αὐτῶν ἐξαπατηθεῖσα, καὶ πεισθεῖσα, τὴν κατηγορίαν ἐξήνεγκε. Τὸν µέντοι ὅρκον παραλογίσασθαι, καὶ µὴ παντελῶς διαψεύσασθαι· ὑπό τινος γὰρ Εὐσταθίου χαλκέως, συµφθαρέντος αὐτῇ, γεννηθῆναι, ἔφη, τὸ βρέφος."

syMA.commemoration03.text = "Τῇ αὐτῇ ἡμέρᾳ, μνήμη τοῦ ἐν Ἁγίοις Πατρὸς ἡμῶν Γεωργίου, Ἐπισκόπου Ἀμάστριδος."
syMA.commemoration03.couplet1.title = titles_gr_GR_cog.Stichoi
syMA.commemoration03.couplet1.verse1 = "Ὁ Γεώργιος, καὶ λιπὼν τὸ σαρκίον,"
syMA.commemoration03.couplet1.verse2 = "Πολλοῖς γεωργεῖ ψυχικὴν σωτηρίαν."
syMA.commemoration03.narration.p01 = "Οὗτος εὐσεβῶν ἔφυ γονέων, Θεοδώρου καὶ Μεγεθοῦς προσαγορευοµένων, τὴν Κρώµνην δὲ πατρίδα κεκτηµένων· οἳ τὸν βίον ἐν ἀπαιδίᾳ διανύοντες, εὐχῇ καὶ νηστείᾳ τὸ Θεῖον ἐλιτάνευον, δοθῆναι αὐτοῖς τέκνον, ὃ καὶ γέγονε. Διὰ γὰρ θείας φωνῆς, τήν τε σύλληψιν, καὶ τὴν κλῆσιν, καὶ τὸ τῆς ἱερωσύνης χάρισµα τοῦ µέλλοντος ἐξ αὐτῶν τεχθῆναι, πρὸς βαθὺ γῆρας ἐλάσαντες, ἐµυήθησαν. Τεχθέντος δὲ αὐτοῦ, καὶ τὰ τῆς νεότητος ἡδέα ἀπωθουµένου, καὶ τῶν µενόντων ἀντιποιουµένου, καὶ τῶν µαθηµάτων τῶν τε θείων, τῶν τε ἀνθρωπίνων µηδόλως κατολιγωροῦντος, θεωροῦντες οἱ γονεῖς αὐτοῦ τὸν καλὸν δρόµον τοῦ παιδός, ἐδόξαζον τὸν Θεόν."
syMA.commemoration03.narration.p02 = "Ἱκανῶς οὖν παιδευθείς, καὶ τῆς πατρίδος ἀπαναστάς, καταλαµβάνει τὸ ὄρος τῆς Συρικῆς· καὶ εὑρὼν γέροντα ἐκεῖσε τίµιον, παρ' αὐτοῦ λαµβάνει τὸ Ἀγγελικὸν σχῆµα. Καὶ τὸν βίον ἐκείνου λιπόντος, τὴν Βόνισσαν καταλαµβάνει, πάσῃ σκληραγωγίᾳ καὶ ἀσκήσει ἑαυτὸν καθυποβαλών. Ἐπεὶ δὲ ὁ τῆς Ἐκκλησίας Ἀµάστριδος Πρόεδρος ἀπεβίω, καὶ µὴ βουλόµενος, ἀνάγεται οὗτος ὁ Ἅγιος εἰς τὸν τῆς Ἀρχιερωσύνης θρόνον, ὡς λύχνος ἐπὶ τὴν λυχνίαν, ψήφῳ θείᾳ καὶ συµφωνίᾳ ἱερέων."
syMA.commemoration03.narration.p03 = "Ἀπάραντος δὲ αὐτοῦ τῆς Βασιλευούσης, καὶ τὸν αὑτοῦ θρόνον καταλαβόντος, ὁµοῦ πάντα ἐτελεῖτο καὶ ἐσπουδάζοντο, διατάξεις ἱεραί, εὐκοσµία τοῦ Βήµατος, κατάστασις τοῦ ἱερατικοῦ συστήµατος, ὀρφανῶν καὶ χηρῶν προστασία καὶ πτωχοτροφία, χρεῶν ἀποκοπαί, καὶ ἡ πρὸς τὸ Θεῖον εὐσέβεια· πρὸς τούτοις δὲ καὶ θεοσηµεῖαι, καὶ τεράστια παντοῖα τελούµενα δι' αὐτοῦ. Οὕτω καλῶς τὸν βίον περάνας, τῶν τῇδε µετέστη, ἐν εἰρήνῃ τὸ πνεῦµα τῷ Θεῷ ἀποδούς."

syMA.commemoration04.text = "Τῇ αὐτῇ ἡμέρᾳ, ὁ ἐν Ἁγίοις Πατὴρ ἡμῶν Ἰωάννης, Πατριάρχης Κωνσταντινουπόλεως, ὁ ἀπὸ Σχολαστικῶν, ἐν εἰρήνῃ τελειοῦται."
syMA.commemoration04.couplet1.title = titles_gr_GR_cog.Stichoi
syMA.commemoration04.couplet1.verse1 = "Χριστοῦ τέθνηκας ὁ Σχολαστικὸς θύτης,"
syMA.commemoration04.couplet1.verse2 = "Καὶ τῶν μακρῶν σου νῦν σχολὴν ἄγεις πόνων."

syMA.commemoration05.text = "Τῇ αὐτῇ ἡμέρᾳ, ὁ Ἅγιος Ζαχαρίας, Πατριάρχης Ἱεροσολύμων, ἐν εἰρήνῃ τελειοῦται."
syMA.commemoration05.couplet1.title = titles_gr_GR_cog.Stichoi
syMA.commemoration05.couplet1.verse1 = "Μακάριος εἶ καὶ θανὼν Ζαχαρία,"
syMA.commemoration05.couplet1.verse2 = "Ζαχαρία πρόεδρε γῆς μακαρίας."

syMA.lastline = "Ταῖς αὐτῶν ἁγίαις πρεσβείαις, ὁ Θεὸς ἐλέησον καὶ σῶσον ἡμᾶς. Ἀμήν."

cl.syMA.commemoration01.text = "[saint/com 1]"

cl.syMA.commemoration02.text = "[saint/com 2]"

cl.syMA.commemoration03.text = "[saint/com 3]"

cl.syMA.commemoration04.text = "[saint/com 4]"

cl.syMA.commemoration05.text = "[saint/com 5]"

cl.syMA.commemoration06.text = "[saint/com list]"

