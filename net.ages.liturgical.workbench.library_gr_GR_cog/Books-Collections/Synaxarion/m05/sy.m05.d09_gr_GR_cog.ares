A_Resource_Whose_Name = sy.m05.d09_gr_GR_cog

syMA.commemoration01.text = "Τῇ Θʹ τοῦ αὐτοῦ μηνὸς μνήμη τοῦ Ἁγίου ἐνδόξου Προφήτου Ἡσαΐου."
syMA.commemoration01.couplet1.title = titles_gr_GR_cog.Stichoi
syMA.commemoration01.couplet1.verse1 = "Ὡς ἄσπορον προεῖδεν υἱομητρίαν,"
syMA.commemoration01.couplet1.verse2 = "Πρισθείς, ἄναρχον εἶδεν υἱοπατρίαν."
syMA.commemoration01.single1 = "Ἡσαΐας δ' ὁρόων μέλλοντ' ἐνάτῃ χειρὶ πρίσθη."
syMA.commemoration01.narration.p01 = "Οὗτος ὁ ἐν Προφήταις μέγιστος καὶ μεγαλοφωνότατος ἦν ἀπὸ Ἱερουσαλήμ· θνήσκει δὲ πρισθεὶς ὑπὸ Μανασσῆ τοῦ βασιλέως, υἱοῦ Ἐζεκίου· καὶ ἐτέθη ὑποκάτω δρυὸς Ἀρωὴλ (ἢ Ρογήλ), ἐχομένου τῆς διαβάσεως τῶν ὑδάτων, ὧν ἀπώλεσεν Ἐζεκίας ὁ βασιλεύς, καταχώσας αὐτά· καὶ ὁ Θεὸς τὸ σημεῖον τοῦ Σιλωὰμ ἐποίησε δι' αὐτὸν τὸν Προφήτην. Διότι πρὸ τοῦ ἀποθανεῖν ὀλιγωρήσας, ηὔξατο καὶ ἐπήκουσεν αὐτοῦ ὁ Θεὸς διὰ τὸ τὸν Προφήτην πιεῖν ὕδωρ· καὶ εὐθέως ἀπέστειλεν αὐτῷ ἐξ αὐτοῦ ζῶν ὕδωρ· διὰ τοῦτο ἐκλήθη Σιλωάμ, ὃ ἑρμηνεύεται «Ἀπεσταλμένος». Καὶ ἐπὶ τοῦ Ἐζεκίου, πρὸ τοῦ ποιῆσαι τοὺς λάκκους καὶ τὰς κολυμβήθρας, ἐπὶ τῇ εὐχῇ Ἡσαΐου, μικρὸν ὕδωρ ἐξελήλυθεν (ὅτι ἦν ἡ πόλις ἐν συγκλεισμῷ ἀλλοφύλων), ἵνα μὴ διαφθαρῇ ἡ πόλις, μὴ ἔχουσα ὕδωρ· ἠρώτων γὰρ οἱ πολέμιοι· «Πόθεν αὐτοῖς τὸ πόσιμον ὕδωρ;» καὶ ἐχαράκωσαν τὴν πόλιν καὶ παρεκαθέζοντο τῷ Σιλωάμ. Ὅταν οὖν ἤρχοντο σὺν τῷ Ἡσαΐᾳ οἱ Ἰουδαῖοι, ἄφνω ἀνήρχετο τὸ ὕδωρ· διὸ καὶ ἕως τῆς σήμερον αἰφνιδίως ἐξέρχεται καὶ κατὰ τὴν ὥραν ἦν ὁ Προφήτης ἐπεδήμει σὺν τοῖς Ἰουδαῖοις, ἵνα δειχθῇ τὸ μυστήριον. Καὶ ἐπειδὴ διὰ τοῦ Ἡσαΐου τοῦτο γέγονε, μνήμης αὐτοῦ χάριν καὶ ὁ λαὸς πλησίον τοῦ Σιλωὰμ ἐπιμελῶς ἔθαψαν αὐτὸν καὶ ἐνδόξως, ὅπως διὰ τῶν εὐχῶν αὐτοῦ, καὶ μετὰ θάνατον αὐτοῦ, ἔχωσιν ὡσαύτως τὴν ἀπόλαυσιν τοῦ ὕδατος."
syMA.commemoration01.narration.p02 = "Ἔστι δὲ καὶ ὁ τάφος αὐτοῦ τοῦ Προφήτου ἐχόμενα τοῦ τάφου τῶν βασιλέων, ὄπισθεν τοῦ τάφου τῶν Ἱερέων, ἐπὶ τὸ μέρος τὸ πρὸς νότον. Σολομὼν γὰρ ἐποίησε τοὺς τάφους Δαυΐδ, διαγράψας κατὰ ἀνατολὰς Σιών, ἥτις ἔχει εἴσοδον ἀπὸ Γαβαών, μήκοθεν τῆς πόλεως σταδίους εἴκοσι· καὶ ἐποίησε σκολιὰν σύνθετον, ἀνυπονόητον ἔχουσαν τὴν εἴσοδον τοῖς πολλοῖς· καὶ ἔστιν ἕως σήμερον ἀγνοουμένη τοῖς ἱερεῦσι καὶ ὅλῳ τῷ λαῷ. Ἐκεῖ εἶχεν ὁ βασιλεὺς τὸ ἐξ Αἰθιοπίας χρυσίον καὶ τὰ ἀρώματα. Καὶ ἐπειδὴ ὁ βασιλεὺς Ἐζεκίας ἔδειξε τὸ μυστήριον τοῦ Δαυῒδ καὶ τοῦ Σολομῶντος τοῖς ἱερεῦσι Βαβυλῶνος καὶ ἐμίαναν τὰ ὀστᾶ τῶν Πατέρων αὐτοῦ, διὰ τοῦτο ὁ Θεὸς ἐπηράσατο εἰς δουλείαν ἔσεσθαι τὸ σπέρμα αὐτοῦ τοῖς ἐχθροῖς αὐτοῦ, καὶ ἄκαρπον ἐποίησεν αὐτὸν ὁ Θεὸς ἀπὸ τῆς ἡμέρας ἐκείνης. Τελεῖται δὲ ἡ αὐτοῦ σύναξις ἐν τῷ Προφητείῳ αὐτοῦ, τῷ πλησίον τοῦ Ἁγίου Μάρτυρος Λαυρεντίου."

syMA.commemoration02.text = "Τῇ αὐτῇ ἡμέρᾳ μνήμη τοῦ Ἁγίου Μάρτυρος Χριστοφόρου."
syMA.commemoration02.couplet1.title = titles_gr_GR_cog.Stichoi
syMA.commemoration02.couplet1.verse1 = "Τὸν Χριστοφόρον οἶδά σε Χριστοφόρος,"
syMA.commemoration02.couplet1.verse2 = "Χριστῷ τυθέντα τῷ Θεῷ διὰ ξίφους."
syMA.commemoration02.narration.p01 = "Καὶ περὶ τούτου τοῦ ἐνδόξου καὶ μεγαλομάρτυρος λέγεται τερατώδη τινὰ καὶ παράδοξα· ὅτι τε κυνοπρόσωπος ἦν (τουτέστι δύσμορφος καὶ ἄγριος τὴν ὄψιν), ἐκ τῆς χώρας τῶν τοὺς ἀνθρώπους κατεσθιόντων· καὶ ὅτι, κατασχεθεὶς ἐν πολέμῳ ὑπὸ κόμητός τινος καὶ φθέγγεσθαι μὴ δυνάμενος, προσηύξατο τῷ Θεῷ καὶ ἐπέμφθη αὐτῷ Ἄγγελος Κυρίου, λέγων· «Ρέπρεβε, ἀνδρίζου·» (τοῦτο γὰρ αὐτῷ τὸ πρότερον ὄνομα)· καὶ ὅτι, ἁψάμενος αὐτοῦ ὁ Ἄγγελος τῶν χειλέων, λαλεῖν παρεσκεύασε· καὶ ὅτι, εἰσελθὼν τῇ πόλει, διήλεγχε τοὺς τῶν Χριστιανῶν διώκτας, τοὺς πλανωμένους περὶ τὰ μάταια καὶ θεοὺς νομίζοντας εἶναι τὰ ἄψυχα, ἐφ' ᾧ καὶ τύπτεται ὑπὸ Βακχίου τινός. Πρὸς ὃν ἀποκριθεὶς ὁ Ἅγιος εἶπεν, ὡς ὑπὸ τῆς τοῦ Χριστοῦ ἐντολῆς ταπεινούμενος κατέχεται· εἰ γὰρ δοίη κίνησιν τῷ θυμῷ, οὔτε τὸν βραχίονα αὐτοῦ ὑποσταλήσεται, οὔθ' ὅλως τὴν τοῦ βασιλέως αὐτοῦ ἰσχύν, μηδὲν οὖσαν καὶ διεφθαρμένην."
syMA.commemoration02.narration.p02 = "Διακοσίων οὖν στρατιωτῶν πεμφθέντων ἐπ' αὐτόν, διά τε τὸ φοβερὸν τοῦ εἴδους καὶ τὴν αὐτοῦ ἰσχύν, ἀνυπέρβλητον οὖσαν, καὶ καταλαβόντων αὐτὸν τῇ χειρὶ ῥάβδον κατέχοντα (ἥτις ξηρὰ οὖσα παραδόξως ἐβλάστησε) καὶ πρὸς τὸν βασιλέα ἀγαγόντων. Ἐπεὶ πρὸ τοῦ παραστῆναι τῷ βασιλεῖ ἤδη τῶν ἄρτων ἐπιλιπόντων τοῖς στρατιώταις, εἰς πλῆθος αὐτοὺς αὖθις κατέστησε· τῷ δὲ παραδόξῳ τοῦ θαύματος ἐκπλαγέντες οἱ στρατιῶται, ἐπίστευσαν τῷ Χριστῷ καὶ βαπτίζονται ἅμα τῷ ἁγίῳ Χριστοφόρῳ ὑπὸ τοῦ ἁγίου Ἱερομάρτυρος Βαβύλα, ἐν Ἀντιοχείᾳ γενόμενοι· ἔνθα, ἀντὶ Ῥεπρέβου, Χριστοφόρος ἐκλήθη. Κατιδὼν οὖν αὐτὸν ὁ βασιλεὺς παραγενόμενον καὶ ἐκπλαγείς, ὕπτιος εἰς τοὐπίσω κατέπεσε· καὶ πάλιν ἀνενέγκας, δόλῳ μετελθεῖν αὐτὸν καὶ κολακείαις μαλάξαι καὶ κατ' ὀλίγον ἀποστῆσαι τοῦ Χριστοῦ, ἀλλὰ μὴ φανερῶς ἐπιχειρῆσαι ἐβουλεύσατο."
syMA.commemoration02.narration.p03 = "Ὅθεν προσκαλεσάμενος δύω γυναῖκας, τὴν ὄψιν διαπρεπεῖς, ἀκολάστους δέ, καὶ πρὸς μῖξιν ἑτοίμους καὶ δεινὰς ὑποθερμᾶναι καὶ ἐρεθίσαι καὶ ἀνεγεῖραι ἀνδρῶν νέων ἀκαθέκτους καὶ λυσσώδεις ὁρμὰς (ὄνομα δέ, τῇ μὲν Καλλινίκη, τῇ δὲ Ἀκυλίνα) εἰσελθεῖν πρὸς αὐτὸν κελεύει καὶ παντοίαις χρήσασθαι μηχαναῖς ὡς ἐν συνηθείᾳ τῇ πρὸς αὐτὰς καὶ ἀγαπήσει γενόμενον, ἀποστῆναι μὲν τῆς τοῦ Χριστοῦ πίστεως, θυσίαν δὲ τοῖς εἰδώλοις προσενεγκεῖν· ἃς ὁ Ἅγιος κατηχήσας, τῆς θρησκείας τῶν εἰδώλων μετέστησεν. Αἱ δέ, τοῦ βασιλέως ἐνώπιον Χριστιανὰς ἑαυτὰς ἀνειποῦσαι, δειναῖς μάστιξιν ὑπεβλήθησαν· καὶ ταῖς βασάνοις ἐγκαρτεροῦσαι, τὸν τοῦ μαρτυρίου στέφανον ἐκομίσαντο."
syMA.commemoration02.narration.p04 = "Ἐπὶ τούτοις, εἰς ὀργὴν ἐξαφθέντος τοῦ βασιλέως καὶ τὸν Ἅγιον εἰς τὸ τοῦ προσώπου σχῆμα τὸ ἀλλόκοτον ἐξυβρίσαντος, τοῦ δέ, δεκτικὸν αὐτὸν τῆς ἐνεργείας τοῦ διαβόλου εἰπόντος (τοῦτο γὰρ σημαίνει τὸ Δέκιος), ὁ βασιλεὺς κατὰ τῶν διακοσίων στρατιωτῶν, τῶν ἐπὶ τῇ συλλήψει τοῦ Ἁγίου σταλέντων καὶ βαπτισθέντων ἅμα αὐτῷ, τὴν ἀπόφασιν ἔδωκεν. Οἵ, ἐπειδὴ προσῆλθον ἐνώπιον αὐτοῦ καὶ τὸν Ἅγιον προσεκύνησαν, πάντες τῷ ξίφει τοὺς αὐχένας ἐτμήθησαν· τὸν δὲ ἅγιον Χριστοφόρον ἐν ὀργάνῳ τινὶ χαλκῷ κελεύει καθηλωθῆναι καὶ πυρκαϊὰν γενέσθαι κάτωθεν. Καὶ τούτου γενομένου, διέμεινεν ἀβλαβής, οὐ μόνον μηδὲν πάσχων ὑπὸ τοῦ πυρὸς καὶ τῆς καθηλώσεως, ἀλλ' ὡς ἐν ἀνέσει, παράδοξά τινα, καὶ τοῖς μὲν πολλοῖς ἄπιστα, τοῖς δὲ πιστοῖς πάνυ πιστὰ καὶ εὐπαράδεκτα διηγούμενος· ἄνδρα τινὰ λέγων καθορᾶν, μήκει μέγιστον καὶ κάλλει κάλλιστον, λευκὰ περιβεβλημένον ἱμάτια καὶ ταῖς ἐξ αὐτοῦ μαρμαρυγαῖς τὸν ἥλιον ἀποκρύπτοντα, οὗ ὑπὲρ κεφαλῆς λαμπρὸς ἐπέκειτο στέφανος· πυρφόρους δὲ κύκλῳ στρατιώτας ἱσταμένους, πρὸς οὓς μέλανές τινες καὶ δυσειδεῖς συμβαλόντες, κρατεῖν ἔδοξαν αὐτῶν καὶ κατατροποῦσθαι. Ἐπιστραφῆναι δὲ τὸν φοβερὸν ἐκεῖνον ἄρχοντα ἐν θυμῷ καὶ συνταράξαι καὶ συμπατῆσαι τῶν ἐναντίων πᾶσαν τὴν δύναμιν, καὶ τὸ κράτος λαβεῖν."
syMA.commemoration02.narration.p05 = "Τοὺς δὲ ὄχλους ταῦτα ἀκούσαντας, καὶ ἅμα τὸν Ἅγιον ἀλώβητον ἀπὸ τοῦ ὑποβληθέντος πυρὸς φυλαχθέντα ἰδόντας, πιστεῦσαι καὶ προσελθεῖν τῷ Χριστῷ καὶ τὸν Ἅγιον ἐξελκύσαι ἀπὸ τοῦ πυρός. Ἀλλ' οὗτοι μὲν ὑπὸ τῶν τοῦ βασιλέως ὑπηρετῶν κατεκόπησαν· ὁ δὲ Ἅγιος Χριστοφόρος δεσμεῖται λίθῳ ἐπὶ τοῦ τραχήλου, καὶ ἐν φρέατι ῥίπτεται. Ἐκεῖθεν δὲ ὑπὸ Ἀγγέλων ἀνελκυσθείς, χαλκοῦν ἱμάτιον πεπυρωμένον ἐνδύεται καὶ τελευταῖον ξίφει τὴν κεφαλὴν ἀφαιρεῖται. Τελεῖται δὲ ἡ αὐτοῦ σύναξις ἐν τῷ Μαρτυρίῳ αὐτοῦ, τῷ ὄντι πλησίον τοῦ Ἁγίου Μεγαλομάρτυρος Γεωργίου ἐν τῷ Κυπαρισσίῳ*."
syMA.note1 = "Σημειωτέον ἐνταῦθα Αʹ, ὅτι τὸ «Ρέπρεβος», ἀρχαῖον ὄνομα τοῦ Ἁγίου Χριστοφόρου, φαίνεται Ῥωμαϊκόν, ὅ ἐστι Λατινικόν, κατά τι παρηλλαγμένον, καὶ ἔδει γράφεσθαι ὀρθότερον «Ῥέπροβος» (ἐκ τοῦ Reprodus), ὅπερ ἐξελληνιζόμενον σημαίνει τὸν «ἀδόκιμον, ἀπόβλητον» ἐκ Θεοῦ, καὶ ἑπομένως «ἐπάρατον, στυγερόν»· συνήθως δέ, τὸν ἔχοντα ὀλέθριόν τι εἰς τὴν ἑαυτοῦ φυσιογνωμίαν. Τοιοῦτον ὄνομα, εἴτε κυρίως εἴτε ἐπιθετικῶς, ἐδόθη ἀναμφιβόλως εἰς τὸν Ἅγιον διὰ τὴν δυσμορφίαν αὐτοῦ καὶ ἀγριότητα τοῦ ἤθους, ἐὰν ὅλως ἀληθεύωσι τὰ τῶν Συναξαριστῶν. Σημειωτέον Βʹ, ὅτι τὸ ὄνομα τοῦ βασιλέως, «Δέκιος», ῥωμαϊκὸν ὃν καὶ αὐτό, οὐδαμοῦ εὑρίσκεται ἐτυμολογούμενον καὶ σημαῖνον, «δεκτικὸν τῆς ἐνεργείας τοῦ διαβόλου», κατὰ τὸν Συναξαριστήν· ἐκτὸς μόνον ἐὰν εἴπῃ τις, ὅτι ὁ Δέκιος, ὡς ὑπὸ διαβολικῆς τῳόντι ἐνεργείας κινηθείς, ἤγειρε τὸν κατὰ τῶν Χριστιανῶν διωγμόν, ἕνεκα τοῦ πρὸς Φίλιππον τὸν προκάτοχον αὐτοῦ μίσους, Χριστιανὸν φημιζόμενον καὶ συμπροσευχηθέντα μετὰ τοῦ πλήθους τῶν πιστῶν ἐν τῇ ὑστάτῃ παννυχίδι τοῦ Πάσχα, κατὰ τὸν Εὐσέβιον (Ἐκκλ. Ἱστορ., Βιβλ. Ϛʹ, κεφ. λδʹ, λθʹ)."

syMA.commemoration03.text = "Τῇ αὐτῇ ἡμέρᾳ μνήμη τῶν Ἁγίων Μαρτύρων Ἐπιμάχου καὶ Γορδιανοῦ."
syMA.commemoration03.couplet1.title = "Στίχοι εἰς τὸν Ἅγιον Ἐπίμαχον"
syMA.commemoration03.couplet1.verse1 = "Ἀνεῖλεν Ἐπίμαχον ἀθλητὴν ξίφος,"
syMA.commemoration03.couplet1.verse2 = "Θεῖον μαχητὴν εὐσθενῆ κατὰ πλάνης."
syMA.commemoration03.couplet2.title = "Εἰς τὸν Ἅγιον Γορδιανόν"
syMA.commemoration03.couplet2.verse1 = "Οὐ δὲ προσεῖχε Γορδιανὸς τῷ ξίφει,"
syMA.commemoration03.couplet2.verse2 = "Ψυχὴν ἑαυτοῦ θαρσοποιῶν τῷ στέφει."

syMA.commemoration04.text = "Τῇ αὐτῇ ἡμέρᾳ αἱ Ἅγιαι Μάρτυρες Καλλινίκη καὶ Ἀκυλίνα, αἱ διὰ τοῦ Ἁγίου Χριστοφόρου πιστεύσασαι τῷ Χριστῷ, σούβλαις ἀπὸ ποδῶν ἕως ὤμων διαπαρεῖσαι τελειοῦνται."
syMA.commemoration04.couplet1.title = titles_gr_GR_cog.Stichoi
syMA.commemoration04.couplet1.verse1 = "Ἔχει τράπεζαν σατανᾶς πάλιν νέαν,"
syMA.commemoration04.couplet1.verse2 = "Γύναια σουβλίζουσιν οἱ πλάνοι δύω."

syMA.commemoration05.text = "Ὁ Ἅγιος Ὁσιομάρτυς Νικόλαος ὁ Νέος, ὁ ἐν Βουνένῃ (Ὄρθρυϊ), ξίφει τελειοῦται."
syMA.commemoration05.couplet1.title = titles_gr_GR_cog.Stichoi
syMA.commemoration05.couplet1.verse1 = "Ὦ Νικόλαε, διττὸν εἴληφας στέφος,"
syMA.commemoration05.couplet1.verse2 = "Ὅσιος οἷα καὶ ἀθλητὴς Κυρίου."

syMA.lastline = "Ταῖς αὐτῶν ἁγίαις πρεσβείαις, Χριστὲ ὁ Θεός, ἐλέησον ἡμᾶς. Ἀμήν."

cl.syMA.commemoration01.text = "[saint/com 1]"

cl.syMA.commemoration02.text = "[saint/com 2]"

cl.syMA.commemoration03.text = "[saint/com 3]"

cl.syMA.commemoration04.text = "[saint/com 4]"

cl.syMA.commemoration05.text = "[saint/com 5]"

cl.syMA.commemoration06.text = "[saint/com list]"
