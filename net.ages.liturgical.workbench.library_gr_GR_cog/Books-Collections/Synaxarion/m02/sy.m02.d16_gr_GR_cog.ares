A_Resource_Whose_Name = sy.m02.d16_gr_GR_cog

syMA.commemoration01.text = "Τῇ ΙϚʹ τοῦ αὐτοῦ μηνός, μνήμη τῶν Ἁγίων Μαρτύρων, Παμφίλου, Οὐάλεντος, Παύλου, Σελεύκου, Πορφυρίου, Ἰουλιανοῦ, Θεοδούλου, Ἠλία, Ἱερεμίου, Ἠσαΐου, Σαμουήλ, καὶ Δανιήλ."
syMA.commemoration01.couplet1.title = titles_gr_GR_cog.ti.Verses
syMA.commemoration01.couplet1.verse1 = "Ὑπὲρ τὸ πᾶν σε Πάμφιλος φιλῶν Λόγε,"
syMA.commemoration01.couplet1.verse2 = "Καὶ τὴν τομὴν ἡγεῖτο τῆς κάρας φίλην."
syMA.commemoration01.couplet2.verse1 = "Παῦλον Σέλευκος, καὶ Σέλευκον Οὐάλης,"
syMA.commemoration01.couplet2.verse2 = "Βλέπων τομῇ χαίροντα, τὴν τομὴν φέρει."
syMA.commemoration01.couplet3.verse1 = "Ἥλαντο πρὸς πῦρ Μάρτυρες θεῖοι δύο,"
syMA.commemoration01.couplet3.verse2 = "Θείου πόθου πῦρ ἓν τρέφοντες οἱ δύο."
syMA.commemoration01.couplet4.verse1 = "Σταυροῦσι δοῦλοι τῆς πλάνης ἐπὶ ξύλου,"
syMA.commemoration01.couplet4.verse2 = "Καὶ Θεόδουλον, δοῦλοι Ἐσταυρωμένου."
syMA.commemoration01.couplet5.verse1 = "Κλῆσεις Προφητῶν καὶ τελευτὰς Μαρτύρων,"
syMA.commemoration01.couplet5.verse2 = "Αὐχοῦσι πέντε μάρτυρες τετμημένοι."
syMA.commemoration01.single1 = "Ἕκτῃ καὶ δεκάταῃ ξίφους τάμε Πάμφιλον ἀκμή."
syMA.commemoration01.narration.p01 = "Οὗτοι οἱ ἔνδοξοι Μάρτυρες, ἐν τῷ ἕκτῳ ἔτει τοῦ κατὰ Διοκλητιανὸν διωγµοῦ, εἰς τὸ Μαρτύριον ἤχθησαν ἐκ διαφόρων ἅµα πόλεων, καὶ ἐπιτηδευµάτων, καὶ ἀξιωµάτων, εἰς µίαν τὴν ἐν Χριστῷ πίστιν συνενωθέντες. Ὁ δὲ τρόπος τῆς συλλήψεως αὐτῶν γέγονεν οὕτως. Ἐν τῷ µέλλειν αὐτοὺς τὰς πύλας τῆς πόλεως Καισαρείας παριέναι, τῶν φυλάκων πυνθανοµένων, τίνες τε εἶεν, καὶ ὅθεν ὥρµηντο, Χριστιανοὺς ἑαυτοὺς ἀπεκάλεσαν, καὶ πατρίδα τὴν ἄνω ἔχειν Ἱερουσαλήµ. Ὅθεν κατασχεθέντες, Φιρµιλιανῷ τῷ ἡγεµόνι παρέστησαν· καὶ ὁ µὲν Ἠλίας, καὶ οἱ σὺν αὐτῷ τέσσαρες Αἰγύπτιοι, µετὰ πολλὰς βασάνους, τὴν διὰ ξίφους ἀπόφασιν ἔλαβον, συναποτµηθέντων αὐτοῖς Παµφίλου καὶ τῶν λοιπῶν. Ὁ δὲ Πορφύριος, τοῦ Κυρίου αὐτοῦ Παµφίλου, τὸ σῶµα ἐπιζητῶν, κατεσχέθη, καὶ παρεδόθη πυρί. Ὡσαύτως δὲ καὶ Ἰουλιανός, τὰ τῶν Ἁγίων ἀσπαζόµενος σώµατα, τῇ φλογὶ ὑπεβλήθη. Ὁ δὲ Θεόδουλος, ἐπὶ ξύλου σταυρωθείς, διήνυσε τὸ µαρτύριον. Τελεῖται δὲ ἡ αὐτῶν Σύναξις ἐν τῇ ἁγιωτάτῃ µεγάλῃ Ἐκκλησίᾳ."

syMA.commemoration02.text = "Τῇ αὐτῇ ἡμέρᾳ, μνήμη τῶν Ἁγίων Μαρτύρων τῶν ἐν Μαρτυροπόλει· καὶ τοῦ Ὁσίου Μαρουθᾶ, τοῦ ἀνεγείραντος τὴν πόλιν ἐπʼ ὀνόματι τῶν Μαρτύρων."
syMA.commemoration02.couplet1.title = titles_gr_GR_cog.ti.Verses
syMA.commemoration02.couplet1.verse1 = "Ἡ κλῆσις ἔργον μαρτυρωνύμῳ πόλει,"
syMA.commemoration02.couplet1.verse2 = "Πολλῶν ἐν αὐτῇ μαρτυρησάντων ξίφει."
syMA.commemoration02.couplet2.verse1 = "Στέρξας Μαρουθᾶς τὸν Θεὸν σφόδρα σφόδρα,"
syMA.commemoration02.couplet2.verse2 = "Θεῷ παραστάς, τέρπεται σφόδρα σφόδρα."
syMA.commemoration02.narration.p01 = "Οὗτος ὁ Ὅσιος Μαρουθᾶς Ἐπίσκοπος γέγονεν· ἀπεστάλη δὲ παρὰ Θεοδοσίου τοῦ µεγάλου βασιλέως Ῥωµαίων πρεσβευτὴς πρὸς τὸν βασιλέα Περσῶν. Διὰ δὲ τήν προσοῦσαν αὐτῷ ἀρετήν, µεγάλης τιµῆς παρὰ τοῖς Πέρσαις ἀξιωθείς, µάλιστα, ὅτι τὴν τοῦ βασιλέως θυγατέρα ὑπὸ πνεύµατος πονηροῦ συνεχοµένην ἀπήλλαξεν, ἐξαιτήσας τὰ τῶν ἐν Περσίδι ἀθλησάντων λείψανα, καὶ ἐπʼ ὀνόµατι αὐτῶν πόλιν δειµάµενος, ἐν αὐτῇ ταῦτα κατέθετο· καὶ χρόνοις ὕστερον ἐκοιµήθη κατὰ τὴν ἡµέραν, ἐν ᾗ τὴν πόλιν ἀνεκαίνισεν· ὅθεν καὶ ἡ αὐτοῦ µνήµη συµπανηγυρίζεται τοῖς Μάρτυσι."

syMA.commemoration03.text = "Τῇ αὐτῇ ἡμέρᾳ, μνήμη τοῦ Ὁσίου Πατρὸς ἡμῶν Φλαβιανοῦ."
syMA.commemoration03.couplet1.title = titles_gr_GR_cog.ti.Verses
syMA.commemoration03.couplet1.verse1 = "Ζωῆς ματαίας ἐκπεραιώσας χρόνον,"
syMA.commemoration03.couplet1.verse2 = "Ζῇ Φλαβιανὸς εἰς τὸν αἰῶνα χρόνον."
syMA.commemoration03.narration.p01 = "Οὗτος ὁ Ὅσιος Πατὴρ ἡµῶν, ὄρους τινὸς καταλαβὼν κορυφήν, καὶ οἰκίσκον µικρὸν δειµάµενος, καθεῖρξεν ἑαυτόν. Καὶ ἑξήκοντα διατελέσας ἔτη ἐν αὐτῷ, µήτε ὁρώµενος, µήτε φθεγγόµενος, ἀλλʼ εἰς ἑαυτὸν νεύων, καὶ τὸν Θεὸν φανταζόµενος, πᾶσαν ἐκεῖθεν ψυχαγωγίαν ἐδέχετο, κατὰ τὴν προφητείαν τὴν λέγουσαν· Κατατρύφησον τοῦ Κυρίου, καὶ δῴη σοι τὰ αἰτήµατα τῆς καρδίας σου. Διὰ δή τινος βραχέος ὀρύγµατος τὴν χεῖρα προτείνων, τὴν κοµιζοµένην τροφὴν εἰσεδέχετο· ἵνα δὲ µὴ προκέηται τοῖς ὁρᾶν βουλοµένοις, ὡς ἔτυχεν, ἐγκάρσιον αὐτὸ ἑλικοειδῶς εἶχε κατεσκευασµένον. Τροφὴ δὲ αὐτῷ ἐκοµίζετο, διάβροχα ὕδατι ὄσπρια, καὶ αὐτὰ ἅπαξ τῆς ἑδοµάδος σιτούµενα."
syMA.commemoration03.narration.p02 = "Οὕτως οὖν ὁ Ὅσιος ἐπιβιοὺς ἐν ὅλοις ἑξήκοντα ἔτεσι, µὴ παραµείψας αὐτοῦ τὸ σύνολον, µήτε τὴν τροφήν, µήτε τὴν ὑψηλὴν ταύτην διαγωγήν, ἐκ τούτου θαυµάτων δωρεαῖς ἐκ Θεοῦ ἐπεπλούτιστο· καὶ γὰρ δράκοντα παµµεγέθη διὰ προσευχῆς ἐθανάτωσε· καὶ ἀσπίδα ἀπέκτεινεν· ἀκρίδων πλῆθος τὴν χώραν καταβλάψαι ἐπειγοµένων, διὰ προσευχῆς ἐδίωξεν· ἀπὸ νεανίσκου τινὸς δαίµονα ἀπήλασε· καὶ καρκινωθέντα µασθὸν τινὸς γυναικὸς ἐναρέτου, σφραγίδι µόνῃ, ἰάσατο· ὑπὸ κεράστου κρουσθέντα τινά, καὶ ἀποψύξαντα, διὰ προσευχῆς ἀνέστησεν. Οὕτως οὖν βιώσας ὁ Ὅσιος, καὶ οὕτω πολιτευσάµενος, βίου βίον ἠλλάξατο, καὶ τὴν ἀγήρω καὶ ἄλυπον, ἀντί τῆς πολυφροντίδος ἔλαβεν, εὐφραινόµενος ἐν αὐτῇ."

syMA.commemoration04.text = "Τῇ αὐτῇ ἡμέρᾳ, μνήμη τοῦ ἐν ἁγίοις Πατρὸς ἡμῶν Φλαβιανοῦ, Πατριάρχου Κωνσταντινουπόλεως."
syMA.commemoration04.couplet1.title = titles_gr_GR_cog.ti.Verses
syMA.commemoration04.couplet1.verse1 = "Σκώλοις νοητοῖς οὐχὶ προσκόψας πόδας,"
syMA.commemoration04.couplet1.verse2 = "Ὁ Φλαβιανὸς μέχρι σοῦ, Θεέ, τρέχει."
syMA.commemoration04.narration.p01 = "Οὗτος ὑπῆρχε τῆς ἐν Κωνσταντινουπόλει ἁγίας τοῦ Θεοῦ Ἐκκλησίας Πρεσβύτερος· καὶ διὰ τὴν πολλὴν αὐτοῦ ἐγκράτειαν καὶ ἐνάρετον πολιτείαν, εὐδοκίᾳ Θεοῦ, καὶ ψήφῳ τοῦ Βασιλέως, καὶ τῆς Συγκλήτου, καὶ τῆς Ἱερᾶς Συνόδου, χειροτονεῖται Πατριάρχης τῆς αὐτῆς Ἐκκλησίας. Συγχωρήσει δὲ Θεοῦ, ἐκβάλλεται παρὰ τοῦ αἱρετικοῦ Διοσκόρου, καὶ τῶν ὁµοφρόνων αὐτοῦ, κρατήσας τῆς πατριαρχείας χρόνον ἕνα, καὶ µῆνας δέκα, καὶ εἰς ἐξορίαν παραπέµπεται. Ἔνθα θλίψεις πολλὰς ὑπὲρ τῆς ὀρθοδόξου πίστεως ὑποστάς, καὶ ἀσθενείᾳ περιπεσών, πρὸς Κύριον ἐξεδήµησεν."

syMA.lastline = "Ταῖς τῶν Ἁγίων σου πρεσβείαις, ὁ Θεός, ἐλέησον ἡμᾶς. Ἀμήν."

cl.syMA.commemoration01.text = "[saint/com 1]"

cl.syMA.commemoration02.text = "[saint/com 2]"

cl.syMA.commemoration03.text = "[saint/com 3]"

cl.syMA.commemoration04.text = "[saint/com 4]"

cl.syMA.commemoration05.text = "[saint/com 5]"

cl.syMA.commemoration06.text = "[saint/com list]"

