A_Resource_Whose_Name = sy.m11.d18_gr_GR_cog

syMA.commemoration01.text = "Τῇ ΙΗʹ τοῦ αὐτοῦ μηνὸς μνήμη τοῦ ἁγίου Μεγαλομάρτυρος Πλάτωνος."
syMA.commemoration01.couplet1.title = titles_gr_GR_cog.ti.Verses
syMA.commemoration01.couplet1.verse1 = "Μικροῦ λαθὼν παρῆλθεν ἡμᾶς ὁ Πλάτων,"
syMA.commemoration01.couplet1.verse2 = "Πλάτων ἐκεῖνος, ὃν πλατὺ κτείνει ξίφος."
syMA.commemoration01.single1 = "Ὀγδοάτῃ δεκάτῃ τε Πλάτωνα ἄορ κατέπεφνε."
syMA.commemoration01.narration.p01 = "Οὗτος ἐκ χώρας ἦν τῶν Γαλατῶν, Ἀγκύρας τῆς πόλεως, ἀδελφὸς τοῦ ἁγίου Μάρτυρος Ἀντιόχου. Διὰ δὲ τὴν εἰς Χριστὸν ὁμολογίαν προσήχθῃ Ἀγριππίνῳ τῷ ἡγεμόνι, νέος ὢν τὴν ἡλικίαν. Καὶ τύπτεται ὑπὸ δώδεκα στρατιωτῶν, καὶ ἁπλοῦται ἐπὶ κραββάτου χαλκοῦ πυρωθέντος, ῥαβδιζόμενος ἄνωθεν· καὶ σφαίραις πεπυρωμέναις τὰς μασχάλας καὶ τὰς πλευρὰς διακαίεται· καὶ ἀπὸ τοῦ νώτου, ἐν σχήματι λώρου, τὴν δορὰν ἀφαιρεῖται καὶ τὰς σάρκας ξέεται, καὶ τὰς πλευρὰς ἐπὶ τοσοῦτον, ὡς ἀλλοιωθῆναι τὴν ὄψιν· καὶ τότε τὴν διὰ ξίφους δέχεται τελευτήν. "

syMA.commemoration02.text = "Τῇ αὐτῇ ἡμέρᾳ μνήμη τοῦ ἁγίου Μάρτυρος Ῥωμανοῦ."
syMA.commemoration02.couplet1.title = titles_gr_GR_cog.ti.Verses
syMA.commemoration02.couplet1.verse1 = "Τὸ καρτερόφρον Ῥωμανοῦ πᾶς θαυμάσει,"
syMA.commemoration02.couplet1.verse2 = "Σὺν χαρμονῇ γὰρ πνιγμονὴν ἐκαρτέρει."
syMA.commemoration02.narration.p01 = "Οὗτος ἦν ἐπὶ Μαξιμιανοῦ βασιλέως· καὶ διὰ τὴν ὑπὲρ Χριστοῦ ἀγάπην, εἰσελθεῖν βουλόμενον τὸν ἔπαρχον Ἀσκληπιάδην εἰς τὸν τῶν εἰδώλων ναόν, κατέσχεν, Οὐκ εἰσί, λέγων, τὰ εἴδωλα θεοί. Τύπτεται οὖν τὸ στόμα, καὶ ἀναρτηθεὶς ξέεται τὰς παρειάς. Ἠνέχθη δὲ καὶ παιδίον, τοῦτο τοῦ Ἁγίου αἰτησαμένου, εἰς ἔλεγχον τοῦ ἀπάρχου. Καὶ ἐρωτηθέν, Ποῖον δεῖ σέβειν Θεόν; Τὸν τῶν Χριστιανῶν, εἶπε. Τυπτόμενον δὲ τὸ παιδίον, παρεστώσης ἐκεῖσε καὶ τῆς μητρὸς αὐτοῦ, ἐδίψησε καὶ ἐζήτησεν ὕδωρ. Ἡ δὲ μήτηρ αὐτοῦ, εὐσεβὴς καὶ θεοφιλὴς οὖσα, ἔφη αὐτῷ· Μὴ πίῃς, τέκνον, ἐκ τοῦ ὕδατος τούτου, ἀλλʼ ἄπελθε καὶ πίε ἐκ τοῦ ζῶντος ὕδατος. Καὶ διὰ τὸ ἐλέγχειν τὸν τύραννον, τυφθὲν αὖθις, τὴν κεφαλὴν ἀφαιρεῖται. Ὁ δὲ ἅγιος Ῥωμανός, τὴν γλῶτταν τέμνεται καὶ μετὰ τὴν ἐκτομὴν φθέγγεται παραδόξως, εὐχαριστῶν τῶ Θεῷ. Διαγνωσθέντος οὖν τοῦ κατὰ τὸν Ἅγιον παραδόξου θαύματος καὶ τῷ βασιλεῖ Μαξιμιανῷ, προστάξει αὐτοῦ διὰ πνιγμονῆς ἐν τῇ εἱρκτῇ τῆς προσκαίρου ζωῆς ἀπολύεται καὶ τὸν στέφανον τοῦ μαρτυρίου κομίζεται."

syMA.commemoration03.text = "Τῇ αὐτῇ ἡμέρᾳ τὸ Ἅγιον νήπιον, ἐρωτιθὲν παρὰ τοῦ ἐπάρχου, Ποῖον δεῖ σέβειν Θεόν, καὶ εἰπόν, Τὸν Χριστόν, ξίφει τελειοῦται."
syMA.commemoration03.couplet1.title = titles_gr_GR_cog.ti.Verses
syMA.commemoration03.couplet1.verse1 = "Κόλπους Ἀβραὰμ νήπιον λαχὸν ξίφει,"
syMA.commemoration03.couplet1.verse2 = "Τοῖς Βηθλεὲμ σύνεδρον ὤφθη νηπίοις."

syMA.commemoration04.text = "Τῇ αὐτῇ ἡμέρᾳ μνήμη τοῦ ἁγίου Μάρτυρος Ῥωμανοῦ Διακόνου, τοῦ Παλαιστινοῦ."
syMA.commemoration04.couplet1.title = titles_gr_GR_cog.ti.Verses
syMA.commemoration04.couplet1.verse1 = "Ῥωμαλέος ἦν Ῥωμανὸς πρὸς βασάνους,"
syMA.commemoration04.couplet1.verse2 = "Ῥώμῃ κρατυνθεὶς παντοδυνάμου Λόγου."
syMA.commemoration04.narration.p01 = "Οὗτος, ἐκ Παλαιστίνης ἕλκων τὸ γένος καὶ τῆς ἐν Καισαρείᾳ παροικίας ὢν Διάκονος καὶ Ἀφορκιστής, ἤθλησεν ἐπὶ Διοκλητιανοῦ ἐν πόλει Ἀντιοχείᾳ. Οὗτος πολλούς, τῶν κολάσεων τὸ ἐπίπονον δεδοικότας καὶ καταμαλακιζομένους πρὸς τὴν ὁμολογίαν, ἐπήλειφε πρὸς τοὺς ἀγῶνας. Διὸ καὶ αὐτόκλητος τῷ δικαστῇ παρέστη, καὶ αὐτίκα πυρὶ καταδικάζεται. Ὅπερ γνοὺς ὁ βασιλεύς Διοκλητιανός, τοῦ μὲν πυρὸς ἀπήγαγε, τὴν γλῶτταν δὲ αὐτοῦ ἐκτμηθῆναι κελεύει. Ἀλλʼ ὁ Μάρτυς τὴν γλῶτταν ἀφαιρεθείς, γεγονώτερον ἐλάλει καὶ παῤῥησίᾳ τὸν Χριστὸν ἐκήρυττε. Καὶ μετὰ ταῦτα εἱρκτῇ βάλλεται καὶ ἐν πέντε κεντήμασι τοὺς πόδας διατείνεται, καὶ βρόχῳ περιβληθείς, ἀναιρεῖται ἀποπνιγείς."

syMA.commemoration05.text = "Τῇ αὐτῇ ἡμέρᾳ μνήμη τοῦ ἁγίου Μάρτυρος Ζακχαίου, Διακόνου τῆς ἐν Γαδείροις Ἐκκλησίας καὶ Ἀλφαίου."
syMA.commemoration05.couplet1.title = titles_gr_GR_cog.ti.Verses
syMA.commemoration05.couplet1.verse1 = "Ζακχαῖος ἐκχεῖ πλοῦτον ὁ πρὶν ἡμίση·"
syMA.commemoration05.couplet1.verse2 = "Ὁ νῦν δέ, Σωτήρ, αἷμα χεῖ πᾶν ἐκ ξίφους."
syMA.commemoration05.couplet2.verse1 = "Ἀλφαῖε, καρτέρησον, εἰ τέμνει κάραν,"
syMA.commemoration05.couplet2.verse2 = "Καὶ κλῆρον ἕξεις τὴν ἄτμητον Τριάδα."
syMA.commemoration05.narration.p01 = "Ἄγεται ὁ Ζακχαῖος οὗτος ἐπὶ τοῦ βήματος, σιδηροῦν καὶ βαρὺν κλοιὸν φέρων ἐπὶ τοῦ τραχήλου. Καὶ ἐρωτηθείς, δειναῖς καὶ ἀπανθρώποις ὑποβάλλεται τιμωρίαις· καὶ δεσμοῖς ληφθεὶς κατὰ τὸ δεσμωτήριον, ταῖς κατὰ διάστημα τέσσαρσιν ὑποδιῃρημέναις ὀπαῖς τοῦ ξύλου ἐμβάλλεται. Καὶ νυχθημέροις τέσσαρσι κατατεινόμενος, γενναίως ἐκαρτέρει. Μετὰ τοῦτον ὁ Ἀλφαῖος, πλήρης Πνεύματος Ἁγίου, προσάγεται. Καὶ μάστιξιν ἅπαν τὸ σῶμα καταξανθεὶς καὶ τὰς πλευρὰς κατακαείς, τῷ συναγωνιστῇ τὰ ὅμοια πεισόμενος, τῇ εἰρκτῇ κατακλείεται· καὶ τῷ κολαστηρίῳ ξύλῳ καὶ αὐτὸς νυχθήμεον τανυσθείς, τῇ ἕωθεν τὴν διὰ ξίφους δέχεται τελευτήν, ὁμοίως καὶ ὁ Ζακχαῖος."

syMA.commemoration06.text = "Μνήμη τοῦ ἁγίου Νεομάρτυρος Ἀναστασίου, τοῦ ἐκ Παραμυθίας Ἠπείρου, ὁμοῦ δὲ καὶ Διήγησις περὶ τοῦ Δανιήλ, τοῦ εξ Ἰσμαηλιτῶν."
syMA.commemoration06.couplet1.title = titles_gr_GR_cog.ti.Verses
syMA.commemoration06.couplet1.verse1 = "Ἀναστάσιος ὑπὲρ Χριστοῦ ἀθλήσας,"
syMA.commemoration06.couplet1.verse2 = "Νέος Μάρτυς πέφηνεν ἴσος τῶν πάλαι."

syMA.lastline = "Ταῖς αὐτῶν ἁγίαις πρεσβείαις, ό Θεός, ἐλέησον ἡμᾶς. Ἀμήν."

cl.syMA.commemoration01.text = "[saint/com 1]"

cl.syMA.commemoration02.text = "[saint/com 2]"

cl.syMA.commemoration03.text = "[saint/com 3]"

cl.syMA.commemoration04.text = "[saint/com 4]"

cl.syMA.commemoration05.text = "[saint/com 5]"

cl.syMA.commemoration06.text = "[saint/com list]"
