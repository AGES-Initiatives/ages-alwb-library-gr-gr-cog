A_Resource_Whose_Name = sy.m04.d17_gr_GR_cog

syMA.commemoration01.text = "Τῇ ΙΖʹ τοῦ αὐτοῦ μηνός, μνήμη τοῦ Ἁγίου Ἱερομάρτυρος Συμεὼν ἐπισκόπου Περσίδος καὶ τῶν σὺν αὐτῷ Αὐδελλᾶ πρεσβυτέρου, Γοθαζάτ, Φουσίκ, καὶ ἑτέρων χιλίων ἑκατὸν πεντήκοντα."
syMA.commemoration01.couplet1.title = "Στίχοι εἰς τὸν Συμεών"
syMA.commemoration01.couplet1.verse1 = "Ἐπίσκοπόν σε, Συμεών, ἐγὼ μέγαν,"
syMA.commemoration01.couplet1.verse2 = "Ἐκ δὲ ξίφους μέγιστον ἀθλητὴν ἔγνων."
syMA.commemoration01.couplet2.title = "Εἰς τὸν Αὐδελλᾶν"
syMA.commemoration01.couplet2.verse1 = "Ἄρκτου τὸ δεινὸν Αὐδελλᾶς ἔδυ στόμα,"
syMA.commemoration01.couplet2.verse2 = "Βδέλλης ἀπλήστου τοῦ Σατᾶν φυγὼν στόμα."
syMA.commemoration01.couplet3.title = "Εἰς τὸν Γοθαζάτ"
syMA.commemoration01.couplet3.verse1 = "Ἐπιτραπέντος τοῦ θύειν, ἢ τεθνάναι,"
syMA.commemoration01.couplet3.verse2 = "Θανεῖν Γοθαζὰτ εἵλετο τμηθεὶς ξίφει."
syMA.commemoration01.couplet4.title = "Εἰς τὸν Φουσίκ"
syMA.commemoration01.couplet4.verse1 = "Τὸ δέρμα Φουσὶκ ἐκδεδάρθω μου λέγει,"
syMA.commemoration01.couplet4.verse2 = "Χιτὼν ὑφανθεὶς τοῦ Σατανᾶ τῇ κρόκῃ."
syMA.commemoration01.couplet5.title = "Εἰς τοὺς Ἑκατὸν πεντήκοντα"
syMA.commemoration01.couplet5.verse1 = "Τέμνουσιν ἀνδρῶν τριπλοπεντηκοντάδα,"
syMA.commemoration01.couplet5.verse2 = "Τὴν τριπρόσωπον προσκυνοῦσαν οὐσίαν."
syMA.commemoration01.couplet6.title = "Εἰς τοὺς Χιλίους"
syMA.commemoration01.couplet6.verse1 = "Πίπτουσι Περσῶν ἀμφὶ χιλίους ξίφει·"
syMA.commemoration01.couplet6.verse2 = "Ἰδὼν ἔφης ἄν, Παῦλε, Μαρτύρων νέος."
syMA.commemoration01.single1 = "Ἑβδομάτῃ Συμεὼν δεκάτῃ ἀπὸ αὐχένα τμήθη."
syMA.commemoration01.narration.p01 = "Κτησιφῶν καὶ Σαλὴκ ἡγεμονεύοντες ἐν ταῖς κατὰ Περσίδα πόλεσι, Σαβωρίου τότε τὴν Περσῶν βασιλείαν κατέχοντος, ἐπιστέλλουσι τῷ βασιλεῖ, ὅτι ὁ Ἀρχιερεὺς τῶν Χριστιανῶν Συμεών, καὶ ἕτεροι οὐκ ὀλίγοι ὑποτελεῖς εἶναι αὐτῷ καὶ ὑπόφοροι οὐδαμῶς καταδέχονται, ἀλλʼ αἱροῦνται μᾶλλον ἀποθανεῖν ὑπὲρ Χριστοῦ ἢ δουλεύειν ἀτίμως καὶ ἀκλεῶς. Χαλεπήναντος οὖν ἐπὶ τούτῳ τοῦ Βασιλέως, ἤχθη πρὸς αὐτὸν ὁ Ἅγιος Συμεών, δυσὶν ἁλύσεσι δεσμευθείς· εἶτα τῇ εἱρκτῇ παραπεμφθείς, ἐπιστρέφει πρὸς τὴν εἰς Χριστὸν πίστιν τὸν Πραιπόσιτον Χουσδαζὰτ ἢ Γοθαζάτ, Χριστιανὸν μὲν πρότερον ὄντα, διὰ δὲ τὴν εἰς τὸν βασιλέα τιμὴν καὶ τὸν ἐπικείμενον φόβον, νόμῳ Περσῶν τὸν ἥλιον προσκυνήσαντα· ὃς καὶ συσχεθείς, τὴν κεφαλὴν ἀπετμήθη, ἀντὶ τῶν τροφείων (καὶ γὰρ αὐτὸς ἦν ὁ τὸν βασιλέα ἀπογαλακτισθέντα ἀναθρεψάμενος)· τοῦτο μόνον αἰτήσας, τὸ ποιῆσαι καταφανές, ὅτι οὐ διʼ ἀκολασίαν γλώσσης ἀκρατοῦς, οὐδὲ διʼ ἄλλο τι τῶν ἀπηγορευμένων, ταύτην δίδωσι τὴν δίκην, ἀλλὰ διὰ τὴν εἰς Χριστὸν πίστιν, ἐξ ἧς πρότερον μαλακισθεὶς καταπέπτωκε. Τοῦτο δὴ καὶ ὁ βασιλεὺς ἐπηγγείλατο."
syMA.commemoration01.narration.p02 = "Ἀκούσας δὲ ὁ Ἅγιος Συμεὼν ἐν τῇ φυλακῇ, ἐχάρη, καὶ σὺν τοῖς λοιποῖς ηὔχετο οὕτω καὶ αὐτοὺς τελειωθῆναι. Ἐκβληθέντων οὖν καὶ αὐτῶν τῆς φυλακῆς καὶ ἀποτμηθέντων τὰς κεφαλάς, τὸν ἀριθμὸν ὄντων χιλίων ἑκατὸν πεντήκοντα, πρῶτος ὁ Ἅγιος Συμεὼν ἀπετμήθη τὴν κεφαλήν, ἐρεθίσας εἰς τοῦτο καὶ τοὺς λοιπούς. Λέγεται δέ, ἕνα τῶν ἀναιρουμένων δειλιάσαι· τὸν δὲ Κουροπαλάτην Φουσίκ, οὕτω καλούμενον, συμβουλεύσασθαι μηδόλως δειλιάσαι, ἀλλʼ ἐπιμύσαντα τὰς ὄψεις, δέξασθαι τὴν τοῦ ξίφους τομήν, ὠκύμορον οὖσαν· ὃς καὶ διαβληθεὶς περὶ τούτου, καὶ εἰς Χριστὸν πιστεύειν παῤῥησίᾳ ὁμολογήσας, τὴν γλῶτταν τέμνεται καὶ τὸ τῆς σαρκὸς δέρμα ἀφαιρεῖται, καὶ οὕτω τὸ πνεῦμα παρέθετο τῷ Θεῷ."

syMA.commemoration02.text = "Τῇ αὐτῇ ἡμέρᾳ, μνήμη τοῦ Ἁγίου Μάρτυρος Ἀδριανοῦ."
syMA.commemoration02.couplet1.title = titles_gr_GR_cog.Stichoi
syMA.commemoration02.couplet1.verse1 = "Ἂν οὐκ ἔγνως τίς ἐστιν ὁ φλογὸς μέσον,"
syMA.commemoration02.couplet1.verse2 = "Γνώσῃ λαλοῦντος· Ἀδριανέ, καρτέρει."
syMA.commemoration02.narration.p01 = "Καὶ οὗτος ὁ Μάρτυς Ἀδριανὸς εἷς ἦν τῶν ποτε κρατηθέντων καὶ διαφόροις φυλακαῖς παραπεμφθέντων. Ἐκβληθεὶς οὖν τῆς φυλακῆς ἐν καιρῷ, ἐν ᾧ οἱ πεπλανημένοι Ἕλληνες τοῖς ψευδωνύμοις αὐτῶν θεοῖς ἔθυον, ἠναγκάζετο καὶ αὐτὸς τῷ βωμῷ προσελθεῖν καὶ λιβανωτὸν ἐπιθῦσαι. Αὐτὸς δὲ οὐ μόνον οὐκ ἐπείσθη τοῦτο ποιῆσαι, ἀλλʼ ἀνδρεῖος ὢν καὶ γενναῖος, δραμὼν κατέστρεψε τὸν βωμὸν καὶ τὰς ἐν αὐτῷ ἐπικειμένας θυσίας ἐξέχεε καὶ τὸ πῦρ διεσκόρπισεν. Εἰς ὀργὴν οὖν κινήσας τὸν Ἄρχοντα καὶ τὸν τῶν παρεστώτων εἰδωλολατρῶν ἀνάψας θυμόν, ἐκρατήθη καὶ ἐμαστίχθη ἀφειδῶς· ὁ μὲν γὰρ ῥάβδῳ αὐτὸν ἔπληττεν, ὁ δὲ λίθοις αὐτοῦ τὸ στόμα συνέτριβεν, ἄλλος κατὰ κεφαλῆς ἔτυπτε. Καὶ τέλος, κάμινον μεγάλην ἀνάψαντες, ἐκεῖ αὐτὸν ἐνέβαλον· καὶ οὕτως ἐν Κυρίῳ ἐτελειώθη."

syMA.commemoration03.text = "Τῇ αὐτῇ ἡμέρᾳ, μνήμη τοῦ ἐν Ἁγίοις Πατρὸς ἡμῶν Ἀγαπητοῦ Πάπα Ῥώμης."
syMA.commemoration03.couplet1.title = titles_gr_GR_cog.Stichoi
syMA.commemoration03.couplet1.verse1 = "Θνῄσκων τί κράζεις· Σῶτερ ἠγάπησά σε;"
syMA.commemoration03.couplet1.verse2 = "Ἀλλʼ ἠγαπήθης, Ἀγαπητέ, καὶ πλέον."
syMA.commemoration03.narration.p01 = "Οὗτος ὁ ἐν Ἁγίοις Πατὴρ ἡμῶν κατὰ τοὺς χρόνους Ἰουστινιανοῦ τοῦ βασιλέως ἦν, διʼ ἀσκήσεως καὶ ἀρετῆς τραφεὶς καὶ ἀναχθεὶς πρὸς τὸ τῆς Ἱερωσύνης ἀξίωμα. Ἀπάρας δὲ πρὸς τὴν Κωνσταντινούπολιν, ὡς ἐντευξόμενος τῷ βασιλεῖ Ἰουστινιανῷ, εὐθὺς κατὰ τὴν πορείαν τῆς οἰκείας ἀρετῆς καὶ πρὸς Θεὸν παῤῥησίας ἀπόδειξιν ἔδωκε. Κατὰ γὰρ τὴν Ἑλλάδα γενόμενος, δυσὶ πάθεσι κατεχόμενον ἄνθρωπον ἰδών, καὶ μήτε λέγειν ὅλως δυνάμενον μήτε βαδίζειν, ἀλλʼ ἐξ αὐτῆς τῆς γεννήσεως ἄλαλον ὄντα καὶ μόλις ἕρποντα, κρατήσας τῆς χειρός, ἀρτίπουν ἐποίησε, καὶ τοῦ Δεσποτικοῦ Σώματος ἁγίαν μερίδα ἐν τῷ στόματι αὐτοῦ ἐμβαλών, εὔλαλον ἀπέδειξεν."
syMA.commemoration03.narration.p02 = "Ἀλλὰ καὶ ἐν τῇ Χρυσῇ γενόμενος Πύλῃ, ἐπιβαλὼν τὴν χεῖρα τυφλῷ τινι προσελθόντι, τὴν ὀπτικὴν ἐχαρίσατο δύναμιν. Ἀξίως οὖν τῆς ἑαυτοῦ ἀρετῆς παρά τε τῶν ἐν τέλει καὶ τῆς Συγκλήτου καὶ αὐτοῦ τοῦ Βασιλέως προσδεχθεὶς καὶ πάσης τῆς πόλεως καὶ Ἄνθιμον τὸν Ἐπίσκοπον Τραπεζοῦντος, κακῶς ἐπιβάντα τῆς ἐν Κωνσταντινουπόλει καθέδρας, ἐξοστρακίσας, ὡς τὰ Εὐτυχοῦς καὶ Σεβήρου φρονοῦντα, καὶ τῷ ἀναθέματι παραδούς, καὶ τὸν εὐλαβέστατον Πρεσβύτερον Μηνᾶν τῆς ἁγιωτάτης μεγάλης Ἐκκλησίας, βίῳ καὶ λόγῳ διαπρέποντα καὶ φρονήματος ὄντα τοῦ κατὰ πίστιν ὀρθήν, χειροτονήσας καὶ τῷ θρόνῳ ἐγκαθιδρύσας, μετὰ χρόνον τινὰ πρὸς Κύριον ἐξεδήμησε. Τελεῖται δὲ ἡ αὐτοῦ σύναξις ἐν τοῖς Ἁγίοις Ἀποστόλοις τοῖς Μεγάλοις."

syMA.commemoration04.text = "Τῇ αὐτῇ ἡμέρᾳ, μνήμη τοῦ ἐν ἁγίοις πατρὸς ἡμῶν Μακαρίου ἀρχιεπισκόπου Κορίνθου, τοῦ νήσῳ Χίῳ ἀσκήσαντος καὶ ἐν αὐτῇ ὁσίως ἐν ἔτει ᾳωεʹ (1805) τελευτήσαντος καὶ πρὸς Κύριον μεταστάντος."
syMA.commemoration04.couplet1.title = titles_gr_GR_cog.Stichoi
syMA.commemoration04.couplet1.verse1 = "Τίς τʼ ἄρα οὗτος, ὁ δὶς κλήσει τε καὶ σήμασι θείοις;"
syMA.commemoration04.couplet1.verse2 = "Μακάριος Νοτάρων ἀγλαῶν ἀγλαότερος ὄρπηξ."

syMA.lastline = "Ταῖς τῶν Ἁγίων σου πρεσβείαις, Χριστὲ ὁ Θεός, ἐλέησον ἡμᾶς. Ἀμήν."

cl.syMA.commemoration01.text = "[saint/com 1]"

cl.syMA.commemoration02.text = "[saint/com 2]"

cl.syMA.commemoration03.text = "[saint/com 3]"

cl.syMA.commemoration04.text = "[saint/com 4]"

cl.syMA.commemoration05.text = "[saint/com 5]"

cl.syMA.commemoration06.text = "[saint/com list]"

