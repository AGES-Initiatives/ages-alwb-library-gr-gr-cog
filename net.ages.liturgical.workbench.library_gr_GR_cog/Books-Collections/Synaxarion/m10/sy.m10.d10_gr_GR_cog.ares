A_Resource_Whose_Name = sy.m10.d10_gr_GR_cog

syMA.commemoration01.text = "Τῇ Ιʹ τοῦ αὐτοῦ μηνὸς μνήμη τῶν ἁγίων Μαρτύρων Εὐλαμπίου καὶ Εὐλαμπίας."
syMA.commemoration01.couplet1.title = titles_gr_GR_cog.Stichoi
syMA.commemoration01.couplet1.verse1 = "Καὶ προφθάσασα τὴν τομὴν Εὐλαμπία,"
syMA.commemoration01.couplet1.verse2 = "Εὐλαμπίῳ τμηθέντι κοινωνεῖ στέφους."
syMA.commemoration01.single1 = "Τμήθησαν δεκάτῃ Εὐλάμπιος ἠδὲ ἀδελφή."
syMA.commemoration01.narration.p01 = "Οὗτοι οἱ ἅγιοι Μάρτυρες ὑπῆρχον ἐπὶ Μαξιμιανοῦ ἐν Νικομηδείᾳ τῇ πόλει, ἡγεμονεύοντος Μαξίμου. Κατεκρύπτοντο δὲ πολλοὶ τῶν χριστιανῶν ἐν τῷ ὄρει, οἵτινες ἀπέστειλαν τὸν ἅγιον Εὐλάμπιον ἀγοράσαι ἄρτους ἐν τῇ πόλει. Ὁ δέ, ἀπελθὼν καὶ ἰδὼν γράμματα προτεθειμένα τῶν βασιλικῶν διατάξεων καὶ ταῦτα ἀναγινώσκων, ἐκρατήθη παρὰ τῶν εἰδωλολατρῶν· καὶ ἐρωτηθεὶς παρὰ τοῦ βασιλέως, ὡμολόγησεν ἑαυτὸν χριστιανόν. Καὶ εἰσελθὼν ἐν τῷ ναῷ τῶν εἰδώλων, ὡς θύσων, ἐπέταξε τῷ Ἄρει πεσεῖν· καὶ πεσών, συνετρίβη. Τιμωρουμένου δὲ αὐτοῦ, Εὐλαμπία ἡ ἀδελφὴ αὐτοῦ εἰς τὸ μέσον ἐλθοῦσα, ἐδυσώπει τὸν ἅγιον Εὐλάμπιον, εὔξασθαι ὑπὲρ αὐτῆς, τοῦ συμμαρτυρῆσαι αὐτῷ. Ἐμβληθέντων δὲ εἰς λέβητα καχλάζοντα καὶ μηδὲν ἀδικηθέντων, ἐπίστευσαν ἄνδρες διακόσιοι καὶ σὺν αὐτοῖς ἀπεκεφαλίσθησαν."

syMA.commemoration02.text = "Τῇ αὐτῇ ἡμέρᾳ μνήμη τῶν ἁγίων διακοσίων Μαρτύρων, τῶν συναναιρεθέντων τῷ ἁγίῳ Εὐλαμπίῳ"
syMA.commemoration02.couplet1.title = titles_gr_GR_cog.Stichoi
syMA.commemoration02.couplet1.verse1 = "Ἀδελφῶν τετραπλῆ οἶδα πεντηκοντάδα,"
syMA.commemoration02.couplet1.verse2 = "Ξίφει τελειωθεῖσαν· ὢ θείου τέλους!"

syMA.commemoration03.text = "Τῇ αὐτῇ ἡμέρᾳ μνήμη τοῦ ὁσίου Πατρὸς ἡμῶν Βασιανοῦ."
syMA.commemoration03.couplet1.title = titles_gr_GR_cog.Stichoi
syMA.commemoration03.couplet1.verse1 = "Ὁ Βασιανὸς τὸν κάτω λιπὼν βίον,"
syMA.commemoration03.couplet1.verse2 = "Χαίρων πρὸς αὐτὴν τὴν ἄνω χωρεῖ βάσιν."
syMA.commemoration03.narration.p01 = "Οὗτος ὁ ὅσιος Πατὴρ ἡμῶν Βασιανὸς ὑπῆρχεν ἐξ ἀνατολῶν τῆς Σύρων χώρας. Ἐπὶ δὲ τῆς βασιλείας Μαρκιανοῦ τοῦ εὐσεβεστάτου, ἦλθεν ἐν Κωνσταντινουπόλει· καὶ τοσοῦτον διέλαμψεν ἀρεταῖς καὶ θαύμασιν, ὡς καὶ ναὸν κτίσαι ἐπʼ ὀνόματι αὐτοῦ τὸν βασιλέα, ὃς καὶ μέχρι τῆς σήμερον ἐστίν. Ἐπληθύνθη δὲ ὁ ἀριθμὸς τῶν μαθητῶν αὐτοῦ, ὡς εἰς τριακοσίους, ἐξ ὧν ἡ ἁγία Ματρώνα. Οὕτω δὲ βιώσας καὶ πολλοὺς τῷ Θεῷ προσαγαγὼν καὶ νόσους θεραπεύσας καὶ θαυμάτων ἀπείρων αὐτουργὸς γεγονώς, ἐν βαθυτάτῳ γήρᾳ πρὸς Κύριον ἐξεδήμησεν."

syMA.commemoration04.text = "Τῇ αὐτῇ ἡμέρᾳ μνήμη τοῦ ὁσίου Πατρὸς ἡμῶν Θεοφίλου τοῦ Ὁμολογητοῦ."
syMA.commemoration04.couplet1.title = titles_gr_GR_cog.Stichoi
syMA.commemoration04.couplet1.verse1 = "Τὴν κλῆσιν ἔργοις Θεόφιλος δεικνύων,"
syMA.commemoration04.couplet1.verse2 = "Θεανδρικῆς ἤθλησεν εἰκόνος χάριν."
syMA.commemoration04.narration.p01 = "Οὗτος ὁ μακάριος Πατὴρ ἡμῶν Θεόφιλος, πρὸ τριῶν σταδίων Τιβεριουπόλεως (Στρουμίτσης), γεννηθεὶς παρὰ εὐσεβῶν γονέων καὶ χριστιανῶν, τριετὴς ὤν, τῷ ἁγίῳ Βαπτίσματι ἀνεγεννήθη. Λαβόντες δὲ αὐτὸν οἱ γονεῖς, ἀνέδραμον πρὸς τὸ Σελέντιον ὄρος· καὶ εὑρόντες τὸν ὅσιον Πατέρα ἡμῶν Στέφανον καὶ τὴν ἐκείνου εὐλογίαν δεξάμενοι, οἴκαδε ἀνεχώρουν. Ἔκτοτε οὖν σχολάζων ἦν ὁ παῖς τοῖς ἱεροῖς γράμμασιν. Εἰς τρισκαιδέκατον δὲ φθάσας χρόνον, πρὸς τὸν ὁσιώτατον ἀνέδραμε Στέφανον. Ὃν καὶ ἰδών· «Τίνος χάριν, ὦ τέκνον, ἔφη, πρὸς ἡμᾶς ἐλήλυθας;» Ὁ δὲ παῖς ἀπεκρίνατο· «Κέκληκάς με, Πάτερ, καὶ ἀφεὶς τοὺς γονεῖς ἦλθον πρὸς σέ». «Πότε, τέκνον, (ὁ Ὅσιος ἔφη), καὶ τί σοι εἴρηκα;» «Ἐν τῷ Ἀγριδίῳ περιπονοῦντί μοι εἴρηκας· ‘‘Τέκνον Θεόφιλε, ἀπεμάκρυνας τοῦ Κυρίου λέγοντος ‘Ἆρον τὸν σταυρόν σου καὶ ἀκολούθει μοι’’’. Ἐπὶ τούτῳ πληγεὶς τὴν καρδίαν, ἠκολούθουν σοι μέχρι τοῦ πυλῶνος· καὶ αὐτὸν μὲν εὗρον κεκλεισμένον, σὺ δὲ ἀξῆλθες ἀπὸ τῶν ὀφθαλμῶν μου, καὶ εὑρέθην μόνος· καὶ δοκεῖ μοι, Πάτερ ἅγιε, ὡς τὸ προσόν σοι τῆς ὁμιλίας δίδωσί μοι ἐννοεῖν, ὅτι ἦς αὐτὸς σὺ ὁ καλέσας με. Ἀλλὰ μὴ ἀποτρέψῃς τὸν δοῦλόν σου ζητοῦντα τὴν σωτηρίαν». Ὁ δὲ Ὅσιος, τῷ Θεῷ εὐχαριστήσας, προσελάβετο τὸν παῖδα, ἀνάγων καὶ ἐκπαιδεύων τὴν τοῦ μονήρους βίου ἀκολουθίαν καὶ ἄσκησιν."
syMA.commemoration04.narration.p02 = "Τριῶν οὖν ἤδη ἐνιαυτῶν παρῳχηκότων, προσκαλεσάμενος ὁ Ὅσιος τὸν τῆς Λαύρας Ἡγούμενον, παρέδωκε τὸν παῖδα· ὃς λαβών, τοῦτον ἀπέκειρεν ἐν τῇ ὑπʼ αὐτὸν Λαύρᾳ. Οἱ δὲ γονεῖς αὐτοῦ οὐκ ἠμέλουν ἀνερευνῶντες καὶ σπεύδοντες εἰς τὴν τοῦ κρυπτομένου ἀνεύρεσιν. Ὀψὲ δέ ποτε μετὰ παραδρομὴν χρόνων τινῶν τὰ περὶ τοῦ παιδὸς μαθόντες, προσῆλθον τῷ Ἡγουμένῳ, περιπαθῶς ἐξαιτούμενοι ἐμφανισθῆναι αὐτοῖς τὸν υἱόν. Ὁ δέ, πρῶτον μὲν οὐ μικρῶς ἐπὶ τούτῳ δυσχεράνας, οὐδόλως κατένευσεν. Ὡς δὲ τὴν συνέχουσαν αὐτοὺς ἀθυμίαν ἑώρα καὶ τὸ τῆς θλίψεως ὑπερβολικὸν καὶ ἀφόρητον, καὶ μὴ θέλων, ὑπέδειξεν αὐτοῖς τὸν υἱόν· ὃν οἱ τεκόντες ὡς εἶδον οὕτως ἔχοντα, εἰς θρῆνον χαρᾷ σύμμικτον τραπέντες, ἐνηγκαλίζοντο καὶ κατησπάζοντο, τί μὴ λέγοντες καὶ τί μὴ πράττοντες τῶν ἱκανῶν καὶ αὐτῶν σχεδὸν τῶν ἀψύχων καθάπτεσθαι;"
syMA.commemoration04.narration.p03 = "Τέως ἐπί τισιν ἡμέραις συνηδόμενοι τῷ υἱῷ καὶ τῆς ἐνούσης αὐτῷ χάριτος ἀκριβῶς αἰσθόμενοι, ὅρκοις ἐμπεδοῦν ἤρξαντο τὸν Ἡγούμενον, μεθʼ ἑαυτῶν ἔχειν καὶ τὸν παῖδα, οἴκαδε ὑποστρέφοντες, ἐφʼ ᾧ ἔκπαλαι ποθοῦντας στῆσαι καὶ ἀνεγεῖραι Μοναστήριον ἐξ οἰκείων ἀναλωμάτων, νῦν καιροῦ καλοῦντος δέον ἀπαρτισθῆναι. Ἀνανεύοντος δὲ πρὸς τοῦτο τοῦ Ἡγουμένου καὶ τοῖς ἀδελφοῖς τὸ πᾶν προσαναθεμένου, νηστείᾳ τριημέρῳ καὶ παννύχῳ ἀγρυπνίᾳ ἐκ Θεοῦ τὴν περὶ τούτου λύσιν λήψεσθαι κοινῶς ἐψηφίσαντο. Καὶ τούτου γενομένου, ὡς θαυμαστὰ τὰ ἔργα σου, Κύριε! φωνὴ ἔναρθρος ἐν τῷ ναῷ ἠκούσθη ἄνωθεν, τὸν ζητούμενον ἀπολυθῆναι παρακελεύουσα. Ὃν καὶ παραλαβόντες οἱ γονεῖς μετὰ καὶ ἀδελφῶν τινων τῆς Μονῆς, ὑπέστρεψαν οἴκαδε χαίροντες. Καὶ τῆς Μονῆς τάχει πολλῷ κατασκευασθείσης, ἦν ὁ ἅγιος Θεόφιλος ἐν αὐτῇ ἀσκητικῶς διάγων χρόνοις ἱκανοῖς."
syMA.commemoration04.narration.p04 = "Ἐπεὶ δὲ ὁ κοινὸς πάντων ἐχθρὸς οὐδέποτε ἠρεμεῖ, τὸν δυσώνυμον θῆρα ὑπελθὼν Λέοντα, βασιλέα τὸν Εἰκονομάχον, ἀνέπεισε παραστῆσαι ἐνώπιον αὑτοῦ τὸν Ἅγιον· καὶ ὁμολογήσαντα τὴν τῶν ἁγίων εἰκόνων προσκύνησιν, βουνεύροις τύπτεσθαι προσέταξεν. Εἶθʼ οὕτω καὶ τὰς χεῖρας ὄπισθεν δεσμευθῆναι καὶ τὴν ἐπὶ Νίκαιαν ἄγεσθαι τρίβον. Τὸν δὲ στυλίτην Λογγῖνον, ὕπτιον ἐπὶ γῆς ἁπλωθῆναι, ἐπιθεῖναί τε τῇ τούτου κεφαλῇ τὰς εὑρεθείσας αὐτῷ ἱερὰς εἰκόνας καὶ καταφλεχθῆναι."
syMA.commemoration04.narration.p05 = "Ὁ δὲ Ἅγιος, ἤδη τὴν Νίκαιαν καταλαβών, παρέστη τῷ δικαστηρίῳ. Καὶ τότε μὲν τοῦ Θεοφίλου τὸ πεπαῤῥησιασμένον καὶ ἐλεγκτικὸν μὴ φέρων ὁ δυσσεβής, σταυροειδῶς ἐπὶ δυσὶ στύλοις διαταθῆναι τοῦτον ἐκέλευσε καὶ βουνεύροις ξηροῖς τὰς τούτου σάρκας καταξένεσθαι ἔμπροσθέν τε καὶ ὄπισθεν. Ὅτε δὲ κρουνηδὸν τὸ αἷμα κατερχόμενον εἶδε καὶ τὴν γῆν φοινισσομένην, ἐγερθεὶς τοῦ θρόνου αὑτοῦ, διʼ ἑαυτοῦ ἐπὶ πολλὰς τὰς ὥρας τὰς ὄψεις τοῦ Ἁγίου ἔτυπτε."
syMA.commemoration04.narration.p06 = "Μετὰ δὲ τὸ παύσασθαι τύπτειν αὐτόν, σιδηροῖς ὑποδήμασι πεπυρακτωμένοις προσέταξεν ὑποδεθῆναι καὶ τρέχειν ἔμπροσθεν αὐτοῦ. Τότε ὁ ἄρχων Ὑπατικός, αἰδεσθεὶς τὴν τοῦ Ἁγίου ἀρετήν, «Ἆρά γε, φησί, Θεόφιλε, σὺ μόνος καὶ οἱ κατὰ σὲ μωραίνετε εἰς τὸ προσκυνεῖν τὰς εἰκόνας, ἢ ὁ βασιλεὺς καὶ ἡμεῖς οἱ δοκοῦντες κρατεῖν;» Ὁ Ἅγιος εἶπεν· «Εἰ θέλεις, ἐκ τῶν Γραφῶν γυμνάσωμεν τὸ ζητούμενον· οἶδα γὰρ ὅτι ἀκριβῶς ἐπίστασαι τὰς Γραφάς. Καὶ ἐὰν εὐλόγως πείσῃς με, ἀποβαλοῦμαι προσκυνεῖν τὰς εἰκόνας· εἰ δὲ πεισθῇς, προσκυνήσεις αὐτάς». Ὁ ἄρχων εἶπεν· «Ἀναμφιβόλως»."
syMA.commemoration04.narration.p07 = "Τότε ὁ Ἅγιος, περιχαρὴς γενόμενος, ἤρξατο διαλέγεσθαι περὶ τιμῆς καὶ σχέσεως τῶν ἁγίων εἰκόνων. Καὶ πεισθεὶς ὁ ἄρχων, φησί· «Τίμιε Γέρον, ἐγὼ σπουδάσαι ἔχω, πεῖσαι τὸν βασιλέα συνελθεῖν τῇ διαγνώσει ταύτῃ, εἰ ἄρα δυνηθῶ· σὺ δὲ τὸ ἀφέσιμον παρʼ ἐμοῦ λαβών, ὑπόστρεφε εἰς τὸ κελλίον σου». Ὁ δὲ Ἅγιος, περίλυπος γενόμενος, ὡς μὴ πληρώσας τὸν τοῦ μαρτυρίου δρόμον, ὅμως ἔχων τὰ στίγματα, ἔχαιρε. Καὶ ὑποστρέψας εἰς τὸ Μοναστήριον χαρὰν οὐ μικρὰν καὶ ἀγαλλίασιν ἐνέβαλε τοῖς ἀδελφοῖς καὶ φίλοις καὶ συγγενέσι καὶ πᾶσι τοῖς πλησιοχώροις."
syMA.commemoration04.narration.p08 = "Ὀλίγου δὲ χρόνου διελθόντος ἐκ τῆς ἀθλητικῆς αὐτοῦ ἐπανόδου πρὸς τὴν Μονήν, ὁ ἀοίδιμος γνοὺς τὴν ἀπὸ τῶν γηίνων πρὸς τὰ οὐράνια αὑτοῦ μετάβασιν καὶ καλῶς τὰ περὶ τῆς Μονῆς διαθέμενος καὶ πάντας κατηχήσας καὶ εὐλογήσας, πρὸς ὃν ἐπόθει Κύριον ἐξεδήμησεν· ὅτι αὐτῷ ἡ δόξα εἰς τοὺς αἰῶνας. Ἀμήν."

syMA.lastline = "Ταῖς αὐτῶν ἁγίαις πρεσβείαις, ὁ Θεός, ἐλέησον ἡμᾶς. Ἀμἠν."

cl.syMA.commemoration01.text = "[saint/com 1]"

cl.syMA.commemoration02.text = "[saint/com 2]"

cl.syMA.commemoration03.text = "[saint/com 3]"

cl.syMA.commemoration04.text = "[saint/com 4]"

cl.syMA.commemoration05.text = "[saint/com 5]"

cl.syMA.commemoration06.text = "[saint/com list]"

