A_Resource_Whose_Name = sy.m06.d11_gr_GR_cog

syMA.commemoration01.text = "Τῇ ΙΑʹ τοῦ αὐτοῦ μηνός, μνήμη τῶν Ἁγίων Ἀποστόλων Βαρθολομαίου καὶ Βαρνάβα."
syMA.commemoration01.couplet1.title = "Στίχοι εἰς τὸν Βαρθολομαῖον"
syMA.commemoration01.couplet1.verse1 = "Καὶ σὸς μαθητής, Χριστέ, Βαρθολομαῖος,"
syMA.commemoration01.couplet1.verse2 = "Μιμούμενός σε, σταυρικὸν φέρει πάθος."
syMA.commemoration01.couplet2.title = "Εἰς τὸν Βαρνάβαν"
syMA.commemoration01.couplet2.verse1 = "Ὑπὲρ λίθον σάπφειρον, ὡς γραφὴ λέγει,"
syMA.commemoration01.couplet2.verse2 = "Τοὺς συντρίβοντας εἶχε Βαρνάβας λίθους."
syMA.commemoration01.single1 = "Ἑνδεκάτῃ σταύρωσαν ἐρίφρονα Βαρθολομαῖον."
syMA.commemoration01.narration.p01 = "Τούτων ὁ μὲν Ἅγιος Βαρθολομαῖος εἷς ἦν τῶν δώδεκα μαθητῶν· ὃς Ἰνδοῖς, τοῖς καλουμένοις Εὐδαίμοσι κηρύξας, καὶ τὸ κατὰ Ματθαῖον αὐτοῖς παραδοὺς Εὐαγγέλιον, σταυρῷ παραδοθεὶς ἐν Ἀλβανουπόλει, τελειοῦται ἐνδόξως· καὶ ἐν μολυβδίνῃ λάρνακι τεθεὶς τῇ θαλάσσῃ ἐναποῤῥίπτεται.Ὑπὸ δὲ θείας προνοίας, μέχρι Σικελίας, ἐν Λιπάρει τῇ νήσῳ κομισθείς, καὶ φανερωθείς, ἐκεῖ θάπτεται πολλῶν θαυμάτων, ὡς ἔκ τινος πηγῆς, ἐκ τῆς ἁγίας καὶ τιμίας αὐτοῦ σοροῦ ἀναδιδομένων, καὶ πᾶσι τοῖς πιστῶς προσερχομένοις ταχεῖαν διδόντων τὴν ἴασιν καὶ πρὸς τὰ οἰκεῖα μετʼ εὐφροσύνης καὶ θυμηδίας ἐπανιέναι ποιούντων."
syMA.commemoration01.narration.p02 = "Ὁ δὲ Βαρνάβας (ἑρμηνεύεται τοῦτο τὸ ὄνομα Υἱὸς Παρακλήσεως), ὃς καὶ Ἰωσῆς ἐν ταῖς τῶν Ἀποστόλων Πράξεσιν ἀναγέγραπται, εἷς τῶν ἑβδομήκοντα ὑπάρχων, συνέκδημος Παύλου χειροτονεῖται, ἐκ φυλῆς μὲν Λευΐ ὁρμώμενος, κατὰ τὴν Κύπρον δὲ νῆσον γεννηθεὶς καὶ τραφείς. Οὗτος πρῶτον ἐν Ἱερουσαλήμ, εἶτα καὶ ἐν Ῥώμῃ καὶ Ἀλεξανδρείᾳ ἐκήρυξε τὸ Εὐαγγέλιον τοῦ Χριστοῦ. Καὶ ἀπελθὼν ἐν Κύπρῳ ὑπό τε Ἰουδαίων καὶ Ἑλλήνων λίθοις κτείνεται καὶ πυρὶ παραδίδοται. Ὃν Μάρκος ὁ Ἀπόστολος καὶ Εὐαγγελιστὴς συγκομίσας, ἔθετο ἐν σπηλαίῳ καὶ ἐκπλεύσας εἰς Ἔφεσον πρός Παῦλον, ἀνήγγειλεν αὐτῷ τὴν τελείωσιν Βαρνάβα· ἔκλαυσε δὲ αὐτὸν Μάρκος ἐπί πολύ. Οὗτος λέγεται τεθάφθαι ἅμᾳ τῷ ὑπʼ αὐτοῦ γραφέντι κατὰ Ματθαῖον Εὐαγγελίῳ, τῷ καὶ ἐσύστερον εὑρεθέντι μετὰ τοῦ ἀποστολικοῦ σώματος. Ὅθεν καὶ προνόμιον ἔλαβον οἱ πιστοί, μὴ ὑποκεῖσθαί τινι τῶν ἄλλων Ἐπισκόπων ταύτην τὴν νῆσον, ἀλλʼ ὑπὸ τοῦ ἰδίου Ἐπισκόπου χειροτονεῖσθαι."

syMA.commemoration02.text = "Τῇ αὐτῇ ἡμέρᾳ, ἡ Σύναξις τελεῖται τοῦ Ἀρχαγγέλου Γαβριὴλ ἐν τῷ ᾌδειν."
syMA.commemoration02.couplet1.title = titles_gr_GR_cog.Stichoi
syMA.commemoration02.couplet1.verse1 = "ᾞσας Γαβριὴλ πρὶν τὸ Χαῖρε τῇ Κόρῃ."
syMA.commemoration02.couplet1.verse2 = "ᾌδεις δὲ καὶ νῦν, Ἄξιόν σε ὑμνέειν."

syMA.lastline = "Ταῖς αὐτῶν ἁγίαις πρεσβείαις, Χριστὲ ὁ Θεός, ἐλέησον ἠμᾶς. Ἀμήν."

cl.syMA.commemoration01.text = "[saint/com 1]"

cl.syMA.commemoration02.text = "[saint/com 2]"

cl.syMA.commemoration03.text = "[saint/com 3]"

cl.syMA.commemoration04.text = "[saint/com 4]"

cl.syMA.commemoration05.text = "[saint/com 5]"

cl.syMA.commemoration06.text = "[saint/com list]"
