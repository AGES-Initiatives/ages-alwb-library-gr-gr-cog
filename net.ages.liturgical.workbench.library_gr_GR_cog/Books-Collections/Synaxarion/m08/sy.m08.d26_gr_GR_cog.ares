A_Resource_Whose_Name = sy.m08.d26_gr_GR_cog

syMA.commemoration01.text = "Τῇ ΚϚʹ τοῦ αὐτοῦ μηνός μνήμη τῶν ἁγίων Μαρτύρων Ἀδριανοῦ καὶ Ναταλίας, καὶ τῆς συνοδίας αὐτῶν."
syMA.commemoration01.couplet1.title = titles_gr_GR_cog.ti.Verses
syMA.commemoration01.couplet1.verse1 = "Ἀδριανοῦ τέμνουσι χεῖρας καὶ πόδας"
syMA.commemoration01.couplet1.verse2 = "Χεῖρες πονηρῶν, ὧν φονοδρόμοι πόδες."
syMA.commemoration01.couplet2.verse1 = "Ἐν τῷ βίῳ σύνευνος, ἐν δὲ τῷ πόλῳ"
syMA.commemoration01.couplet2.verse2 = "Ἀδριανῷ σύσκηνος ἡ Ναταλία."
syMA.commemoration01.single1 = "Ἀδριανὸς τμήθη χεῖρας πόδας εἰκάδι ἕκτῃ."
syMA.commemoration01.narration.p01 = "Ὁ Μάρτυς Ἀδριανὸς καὶ Ναταλία ἡ αὐτοῦ γαμετὴ ὑπῆρχον ἐκ πόλεως Νικομηδείας. Ἐν τῇ δευτέρᾳ οὖν περιόδῳ τοῦ Μαξιμιανοῦ, συνελήφθησαν ἄνδρες χριστιανοὶ τὸν ἀριθμὸν εἰκοσιτρεῖς· οἳ ἐν τοῖς σπηλαίοις ἐκρύπτοντο, καὶ πλείστοις αἰκισμοῖς ὑπεβλήθησαν. Τούτους ἠρώτησε, πρὸ τοῦ μαρτυρῆσαι, ὁ Ἀδριανός· Ἀντὶ τίνος ὑφίστασθε τὰς ἀνυποίστους ταύτας καὶ δεινὰς τιμωρίας; Αὐτῶν δὲ ἀποκριθέντων· Ἵνα κερδήσωμεν τὰ παρὰ τοῦ Θεοῦ ἡτοιμασμένα ἀγαθὰ τοῖς ὑπὲρ αὐτοῦ πάσχουσιν, ἃ οὔτε ἀκοὴ ἀκοῦσαι οὔτε λόγος δύναται παραστῆσαι· εὐθὺς ὁ μακάριος Ἀδριανός, ὑπὸ τῆς θείας χάριτος κατανυγείς, τοῖς ταχυγράφοις εἶπε συντάξαι καὶ αὐτοῦ τὸ ὄνομα μετὰ τῶν χριστιανῶν· ἡδέως γάρ, ἔφη, συναποθανοῦμαι αὐτοῖς. Τῶν δὲ καὶ γραψάντων καὶ σιδήροις αὐτὸν ἀσφαλισαμένων, ὡς ἔγνω ταῦτα ἡ Ναταλία, διʼ ἄλλο τι συλληφθῆναι αὐτὸν οἰηθεῖσα, περιπαθὴς ἐγένετο. Ὕστερον δὲ τὴν αἰτίαν τῆς τοῦ Ἀδριανοῦ καθείρξεως μαθοῦσα, φαιδρὰν περιβαλομένη στολήν, ἐπὶ τὸ δεσμωτήριον ἔσπευσε· καὶ εἰσελθοῦσα τὰ περικείμενα κλοιὰ τῷ Ἁγίῳ ἡδέως κατησπάζετο· ἐμακάριζέ τε αὐτὸν τῆς προθυμίας καὶ ἀσάλευτον πρὸς τὰς ἐπιφορὰς τῶν βασάνων μένειν παρῄνει καὶ τοὺς σὺν αὐτῷ Ἁγίους παρεκάλει ὑπὲρ αὐτοῦ εὔχεσθαι."
syMA.commemoration01.narration.p02 = "Ἀλλὰ τότε μέν, παραινέσει τοῦ Μάρτυρος Ἀδριανοῦ, ἡ Ναταλία εἰς τὸν ἑαυτῆς ὑπέστρεψεν οἶκον. Μετʼ ὀλίγον δέ, εἰσαγωγῆς αὐτῷ μεθʼ ἡμέραν πρὸς τὸν τύραννον ἐλπιζομένης, συνταξάμενος τοῖς ἐν φρουρᾷ Ἁγίοις καὶ μισθὸν δοὺς τοῖς φυλάσσουσιν, ἀπῆλθε μηνῦσαι τῇ Ναταλίᾳ, ὅπως ἐπιστῇ τῇ τελειώσει αὐτοῦ. Ἡ δέ, λογισαμένη, δείσαντα αὐτὸν τὰς βασάνους, ἀπομόσασθαι τὸν Χριστὸν καὶ τῆς φρουρᾶς ἀφεθῆναι, τὴν θύραν ἀπέκλεισε κατʼ αὐτοῦ, τὴν τοῦ Χριστοῦ ἄρνησιν ὀνειδίζουσα καὶ φιλόψυχον καὶ δειλὸν ἀποκαλοῦσα καὶ τῆς φοβερᾶς ἀναμιμνήσκουσα ἀπειλῆς, ἣν ὁ Χριστὸς τοῖς αὐτὸν ἀθετοῦσιν ἠπείλησε· καὶ ἑαυτὴν ἀθλίαν ἀποκαλοῦσα, ὅτι οὐδὲ ἐν ἡμέρᾳ ὅλῃ γαμετὴν Μάρτυρος κληθῆναι παρέμεινεν αὐτῇ, ἀλλὰ τὴν ἐλπισθεῖσαν μακαριότητα, ἀθρόον ἐπαναστᾶσά ποθεν διεδέξατο δύσκλεια. Ὡς δὲ ἐφʼ ᾧ ἧκεν ἔγνω, μεταβαλοῦσα, τάς τε θύρας αὐτῷ ἀναπέτασε, καὶ προσφῦσα, περιχαρῶς κατησπάζετο· καὶ εὐθύς, ὡς εἶχε, τὴν πρὸς τὸν τύραννον μετʼ αὐτοῦ ἐποιεῖτο πορείαν."
syMA.commemoration01.narration.p03 = "Εἰσήχθη οὖν πρὸς τὸν βασιλέα ὁ Ἅγιος· καὶ τὸν Χριστὸν εἶναι Θεὸν ὁμολογήσας, τύπτεται ξύλοις πρηνὴς κείμενος. Ἀνατραπεὶς δὲ ὕπτιος, τοσοῦτον κατὰ τῆς γαστρὸς αἰκίζεται, ὡς ὀφθῆναι καὶ τὰ ἔνδον ὑπογάστρια αὐτοῦ. Ἦν δέ, ὅτε ταῦτα ἔπασχεν, ἐτῶν εἰκοσιοκτώ. Εἶτα σὺν τοῖς λοιποῖς Ἁγίοις ἀκρωτηριάζεται, αὐτὸς πρῶτος τὰς χεῖρας καὶ τοὺς πόδας ἐκκοπείς, καθʼ ἓν ἕκαστον τῆς Ναταλίας προσλαμβανομένης καὶ ἐπὶ τῷ ἄκμονι τιθείσης, καὶ τὸν μὲν δήμιον δεομένης ἐπενεγκεῖν κραταιῶς, Ἀδριανὸν δὲ ὑπενεγκεῖν στεῤῥῶς καὶ μὴ προδοῦναι δειλίᾳ τὴν ὑπὲρ Χριστοῦ ἄθλησιν."
syMA.commemoration01.narration.p04 = "Τελειωθέντων οὖν τῶν Ἁγίων, τῶν σωμάτων αὐτῶν μελλόντων διὰ πυρὸς δαπανᾶσθαι, ἡ Ναταλία τὴν χεῖρα τοῦ Ἁγίου Ἀδριανοῦ ἐγκολπωσαμένη, ἠκολούθει τοῖς λειψάνοις. Δεχομένη δὲ τὰ ἐκ τούτων ἀποστάζοντα αἵματα, ἤλειφεν ἑαυτήν. Τοῦ δὲ πυρὸς ὑπὸ ὑετοῦ ῥαγδαίου κατασβεσθέντος, Εὐσέβιός τις πιστὸς ὤν, τὰ τῶν Ἁγίων ἀνελόμενος λείψανα καὶ ἐν ἀκατίῳ θέμενος, κομίσας ἐν Ἀργυροπόλει, πλησίον τοῦ Βυζαντίου κατέθετο, ἔνθα καὶ ἡ Ναταλία ὕστερον ἀποπλεύσασα, τῷ Θεῷ τὸ πνεῦμα παρέθετο καὶ κατετέθη πλησίον τῶν Μαρτυρικῶν λειψάνων."

syMA.commemoration02.text = "Τῇ αὐτῇ ἡμέρᾳ οἱ συναθλήσαντες τῷ Ἁγιῷ Ἀδριανῷ ξίφει τελειοῦνται."
syMA.commemoration02.couplet1.title = titles_gr_GR_cog.ti.Verses
syMA.commemoration02.couplet1.verse1 = "Τέμνουσιν ἀνδρῶν εἰκοσιτριῶν ἄκρα,"
syMA.commemoration02.couplet1.verse2 = "Τὰ τετράκις τοσαῦτα χεῖρας καὶ πόδας."

syMA.commemoration03.text = "Τῇ αὐτῇ ἡμέρᾳ μνήμη τῶν Ἁγίων Μαρτύρων Ἀττικου καὶ Σισινίου· καὶ τοῦ Ὁσίου Πατρὸς ἡμῶν Ἰβιστίωνος."
syMA.commemoration03.couplet1.title = titles_gr_GR_cog.ti.Verses
syMA.commemoration03.couplet1.verse1 = "Συσταδιοδρομοῦσιν Ἀθληταὶ δύο,"
syMA.commemoration03.couplet1.verse2 = "Ξίφους δραμόντες στάδιον κουφοδρόμως."
syMA.commemoration03.couplet2.verse1 = "Ῥυφθεὶς ὑσσώπῳ δακρύων Ἰβιστίων,"
syMA.commemoration03.couplet2.verse2 = "Εὔθυμος εἰς ἄδακρυν χωρίον."

syMA.commemoration04.text = "Τῇ αὐτῇ ἡμέρᾳ μνήμη ἑτέρου Ἀδριανοῦ."
syMA.commemoration04.couplet1.title = titles_gr_GR_cog.ti.Verses
syMA.commemoration04.couplet1.verse1 = "Ἀδριανὸν τμηθέντα κοσμήσει στέφος,"
syMA.commemoration04.couplet1.verse2 = "Ἐν τῇ μεγίστῃ τῶν στεφάνων ἡμέρᾳ."
syMA.commemoration04.narration.p01 = "Οὗτος ἦν ἐπὶ Λικινίου ἐν τῷ Βυζαντίῳ, υἱὸς ὑπάρχων Πρόβου τοῦ βασιλέως, μεθʼ ἑτέρου ἀδελφοῦ Δομετίου, τοῦ μετὰ Τίτον Ἐπισκόπου χρηματίσαντος Βυζαντίου. Ὁ μακάριος τοίνυν Ἀδριανός, ἐπιποθῶν ὑπὲρ Χριστοῦ παθεῖν, ἐλθὼν ἐν Νικομηδείᾳ, ὠνείδισε Λικινίῳ, ὡς μάτην τὰ ῥωμαϊκὰ στρατεύματα λυμαινομένῳ, προφάσει τοῦ κατὰ τῶν χριστιανῶν διωγμοῦ· ὅθεν διαφόρως τιμωρηθείς, ξίφει τὴν κεφαλὴν ἀποτέμνεται. Ὁ δὲ τούτου ἀδελφὸς Δομέτιος, ὁ Ἐπίσκοπος, τὸ ἅγιον λείψανον λαβών, ἐν Ἀργυρουπόλει κατέθετο, ἔνθα ἦν Ἀδριανοῦ καὶ Ναταλίας τὰ λείψανα, μετὰ καὶ Στάχυος τοῦ Ἀποστόλου."

syMA.commemoration05.text = "Τῇ αὐτῇ ἡμέρᾳ μνήμη τοῦ Ὁσίου Ἰωάσαφ, υἱοῦ Ἀβενὴρ τοῦ βασιλέως."
syMA.commemoration05.couplet1.title = titles_gr_GR_cog.ti.Verses
syMA.commemoration05.couplet1.verse1 = "Ζήλῳ τὰ βασίλεια παμβασιλέως"
syMA.commemoration05.couplet1.verse2 = "ᾬκησεν υἱὸς γηίνου βασιλέως."

syMA.commemoration06.text = "Τῇ αὐτῇ ἡμέρᾳ ὁ Ὅσιος Τιθόης ἐν εἰρήνῃ τελειοῦται."
syMA.commemoration06.couplet1.title = titles_gr_GR_cog.ti.Verses
syMA.commemoration06.couplet1.verse1 = "Οὐκ εἶχεν, οἶμαι, σάρκα Τιθόης ὅλως·"
syMA.commemoration06.couplet1.verse2 = "Κἂν εἶχε, τήξας, οὐκ ἐᾷ βρῶσιν τάφῳ."

syMA.lastline = "Ταῖς τῶν Ἁγίων σου πρεσβείαις, ὁ Θεός, ἐλέησον ἡμᾶς. Ἀμήν."
