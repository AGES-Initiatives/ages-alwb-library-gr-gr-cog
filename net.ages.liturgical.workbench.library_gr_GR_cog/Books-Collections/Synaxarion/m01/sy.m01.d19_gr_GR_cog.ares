A_Resource_Whose_Name = sy.m01.d19_gr_GR_cog

syMA.commemoration01.text = "Τῇ ΙΘʹ τοῦ αὐτοῦ μηνός, μνήμη τοῦ Ὁσίου Πατρὸς ἡμῶν Μακαρίου τοῦ Αἰγυπτίου, καὶ ἀναχωρητοῦ· καὶ τοῦ Ὁσίου Μακαρίου τοῦ Ἀλεξανδρέως."
syMA.commemoration01.couplet1.title = titles_gr_GR_cog.ti.Verses
syMA.commemoration01.couplet1.verse1 = "Θανοῦσα θείων ἡ δυὰς Μακαρίων,"
syMA.commemoration01.couplet1.verse2 = "Ζωῆς μετέσχε τῆς μακαριωτάτης."
syMA.commemoration01.single1 = "Γῆν μακάρων λάχον ἐννεακαιδεκάτῃ Μακάριοι."
syMA.commemoration01.narration.p01 = "Τούτων, ὁ µὲν Αἰγύπτιος γέγονε τῆς ἐρήµου θρέµµα καὶ γέννηµα· καὶ ἐξ ἁπαλῶν ὀνύχων τὴν ἀρετὴν µετελθών, καὶ ταύτην ἀγαπήσας, καὶ περιλαβών, θεῖον τοῦ Πνεύµατος καταγώγιον ἐγένετο. Τοσαύτην γὰρ καρτερίαν ἐν τοῖς τῆς ἀρετῆς ἱδρῶσιν ἐκτήσατο, ὡς κατὰ πνευµάτων ἀκαθάρτων λαβεῖν ἐξουσίαν. Ἐπήνθει δὲ αὐτῷ καὶ τὸ διακρίσεως χάρισµα, καὶ τὰ µέλλοντα προὔλεγε, καὶ θαυµάτων ἄλλων αὐτουργὸς γέγονε. Τούτων οὖν ἕνεκεν, πολλῇ παρακλήσει τοῦ τότε Ἀρχιερέως, τὴν ἱερωσύνην καταδέχεται, µὴ ἀνασχοµένου τὸν λύχνον ὑπὸ τὸν µόδιον κρύπτεσθαι· οὗ γενοµένου, εἰς σκληροτέραν ἀγωγὴν ἑαυτὸν ὁ Μακάριος δέδωκε. Σύριγγα γὰρ ποιήσας ὑπόγειον, ἀπὸ τῆς κέλλης αὐτοῦ ὡς ἥµισυ σταδίου διήκουσαν, καὶ σπήλαιον αὐτοχείρως πρὸς τὸ ἄκρον ὀρύξας, εἴποτε πλείονες αὐτῷ παρενέβαλλον, καὶ διηνώχλουν, λάθρα τὴν σύριγγα ὑπερχόµενος, τῷ σπηλαίῳ προσέβαλλε, καὶ οὐδεὶς αὐτὸν ηὕρισκε. Περὶ δὲ βρώσεως καὶ πόσεως, περιττόν ἐστι γράφειν καὶ λέγειν, τοῦ σώµατος αὐτοῦ καὶ γῆς θέας τὴν ἄκραν ἐγκράτειαν µαρτυρούντων."
syMA.commemoration01.narration.p02 = "Οὗτος, ἐπεὶ αἱρετικὸς εἰς ὁµιλίαν αὐτῷ προσῆλθεν, ἀρχικὸν δαίµονα ἔχων, καὶ λέγων, µὴ εἶναι ἀνάστασιν νεκρῶν, νεκρὸν ἀνέστησεν, ἵνα πείσῃ αὐτόν. Ἔλεγε δὲ ὁ Ἅγιος, ὅτι τάγµατα δαιµόνων εἰσὶ δύω· τὸ µέν, πολεµοῦν τοῖς ἀνθρώποις εἰς πάθη ἀλλόκοτα· τὸ δέ, ἀρχικὸν καλούµενον, καὶ πλάνην ἐµποιοῦν τοῖς ἀνθρώποις· τοὺς δὲ τοιούτους δαίµονας ἀφορίζει ὁ Σατανᾶς τοῖς γόησι καὶ τοῖς αἱρεσιάρχαις."
syMA.commemoration01.narration.p03 = "Οὗτος ὁ Ἅγιος, νοσφιζοµένῳ τῷ ἰδίῳ Μαθητῇ τὰ τῶν πενήτων, καὶ µὴ διορθουµένῳ, ὀργὴν Κυρίου προεῖπεν, ὃ καὶ γέγονεν, ἐλεφαντιάσαντι. Καὶ τὸν ἐπηρείᾳ δαίµονος καθʼ ἑκάστην ἐσθίοντα τρεῖς µοδίους ἄρτων, καὶ κυλικίσιον οἴνου πίνοντα, τρεῖς λίτρας ἄρτου ἐσθίειν ἀποκατέστησε. Καὶ τὸν διάβολον ἑώρακε, καὶ τὰς αὐτοῦ µηχανὰς ἐν ληκυθίοις ἐπιφερόµενον. Καὶ τὸν ἀπατώµενον ὑπʼ αὐτοῦ Μοναχόν, Θεόπεµπτον καλούµενον, διωρθώσατο. Καὶ παρὰ κρανίου ἐν τῇ ἐρήµῳ κειµένου, ἱερέως τῶν εἰδώλων γεγονότος, τοῦτο ἀκήκοε· Ταῖς προσευχαῖς αὐτοῦ µικρὸν τοὺς ἐν τῇ κολάσει αὐτῆς ἀνίεσθαι τῆς βασάνου, ὅταν τύχῃ ταύτας ποιεῖσθαι ὑπὲρ αὐτῶν. Προεῖπε δὲ καὶ τὴν ἐρήµωσιν τῆς Σκήτεως· καὶ ἕτερον νεκρὸν ἀνέστησεν, ὡς ἂν εἴπῃ ποῦ τὴν παρακαταθήκην τῶν ταύτην ζητούντων ἐνέκρυψε, καὶ πάλιν προσέταξε κοιµηθῆναι. Τοιούτοις οὖν θεαρέστοις ἔργοις κοσµούµενος, ἐν γήρᾳ καλῷ καταλύει τὸν βίον."
syMA.commemoration01.narration.p04 = "Ὁ δὲ Ἅγιος Μακάριος, ὁ Ἀλεξανδρεύς, Πρεσβύτερος ἐχρηµάτισε τῶν λεγοµένων Κελλίων, ἡσυχίαν ἄκραν καὶ καρτερίαν ἐνδειξάµενος, καὶ ἔργα καὶ σηµεῖα πεποιηκῶς. Τούτου τὰς ἀρετὰς ὑπεραγασθεὶς ὁ Μέγας Ἀντώνιος, ἔφη· Ἰδοὺ ἐπανεπαύσατο τὸ Πνεῦµα τὸ Ἅγιον ἐπὶ σοί, καὶ ἔσῃ τοῦ λοιποῦ τῶν ἐµῶν ἀρετῶν κληρονόµος. Οὗτος ὁ Μακάριος, εἴποτε ἤκουσέ τινα πεποιηκότα ἔργον ἀσκήσεως, αὐτὸν παραζηλώσας, ἐν τῷ ἔργῳ ἐπλήρου. Ὅθεν ἀκούσας, ὅτι οἱ Ταβεννησιῶται διὰ πάσης τῆς τεσσαρακοστῆς ἐσθίουσιν ἄπυρον, ἔκρινεν, ἐπὶ ἔτη ἑπτά, πᾶν τὸ διὰ πυρὸς γινόµενον µὴ φαγεῖν, πλὴν λαχάνων ὠµῶν, καὶ ὀσπρίων βρεκτῶν. Ἔτι δὲ καὶ τοῦ ὕπνου περιγενέσθαι ἠγωνίσατο, καὶ οὐκ εἰσῆλθεν ὑπὸ στέγην, ἐν ὅλοις εἴκοσι νυχθηµέροις, τῷ καύµατι τῆς ἡµέρας φλεγόµενος, καὶ τῇ τῆς νυκτὸς ψυχρότητι πηγνύµενος. Ὀχληθείς δὲ ὑπὸ δαίµονος τῆς πορνείας, ἀπελθὼν ἐν τῇ πανερήµῳ, κατέµεινε µῆνας ἕξ· ἔνθα οἱ κώνωπες, µέγιστοι ὄντες, ὡς σφῆκες, αὐτὸν σφοδρῶς κατετίτρωσκον, ὡς καὶ σπονδύλους καθʼ ὅλου τοῦ σώµατος ἐξενεγκεῖν. Μετὰ γοῦν τοὺς ἓξ µῆνας, εἰς τὸ κελλίον αὐτοῦ ὑποστρέψας, ἀπὸ µόνης τῆς φωνῆς ἐγνωρίζετο, διὰ τὸ ἠλλοιῶσθαι τὸ σῶµα αὐτοῦ, καὶ ἐλεφαντιῶσι παρεικάζεσθαι."
syMA.commemoration01.narration.p05 = "Τούτου ποτὲ φρέαρ διορύσσοντος, ἀσπὶς εὑρεθεῖσα, ἥψατο τῆς χειρὸς αὐτοῦ· ἀναιρετικὸν δέ ἐστι τοῦτο τὸ θηρίον. Ὁ δὲ ταῖς χερσὶν ἀµφοτέραις δραξάµενος τῶν χελύων αὐτῆς, διέσχισεν, εἰπών· Μὴ ἀποστείλαντός σε τοῦ Θεοῦ, πῶς ἐτόλµησας ἅψασθαί µου; Εἰσῆλθέ ποτε ἐν τῷ Μοναστηρίῳ τῶν Ταβεννησιωτῶν, θέλων µαθεῖν ἑνὸς ἑκάστου τὴν αὐτῶν ἐργασίαν· καὶ ὡς ἐπέστη ἡ Τεσσαρακοστή, εἶδε διαφόρους ἐν αὐτοῖς πολιτείας. Ὁ µὲν γὰρ ἤσθιεν ἐν ἑκάστῃ ἑσπέρᾳ, ὁ δὲ διὰ δύω, ἄλλος διὰ τριῶν, ἕτερος διὰ πέντε· ἄλλοι διὰ πάσης νυκτὸς ἑστῶτες, τῇ ἡµέρᾳ εἰς τὸ ἔργον ἐκάθηντο. Ὁ δὲ Μακάριος, βρέξας ἑαυτῷ θαλλοὺς ἐκ φοινίκων, ἔστη ἐν µιᾷ γωνίᾳ, µέχρις αἱ τεσσαράκοντα ἡµέραι ἐπληρώθησαν, καὶ τὸ Πάσχα ἔφθασεν· ἐν αἷς οὐκ ἄρτου µετελάµβανεν, οὐχ ὕδατος, οὐ γόνυ ἔκαµψεν, οὐκ ἐκαθέστη, οὐκ ἀνέπεσεν, οὐ τροφῆς ἑτέρας ἐγεύσατο, ἐκτὸς κράµβης ὠµῆς, καὶ ταύτης κατὰ µόνην Κυριακήν."
syMA.commemoration01.narration.p06 = "Τούτου ποτὲ καθεζοµένου ἐν τῇ αὐλῇ, καὶ τὰ πρὸς ὠφέλειαν ὁµιλοῦντος, ὕαινα συµπαραλαβοῦσα τὸν ἑαυτῆς σκύµνον, ὄντα τυφλόν, ἔῤῥιψεν εἰσελθοῦσα εἰς τοὺς πόδας αὐτοῦ. Ὁ δέ, ἐπὶ τοὺς ὀφθαλµοὺς αὐτοῦ πτύσας, ἐποίησεν αὐτὸν ἀναβλέψαι. Ἡ δὲ λαβοῦσα τὸ αὑτῆς γέννηµα, ἐξῆλθε. Καὶ τῇ ἕωθεν σπεύσασα, κώδιον µέγα προβάτου ἤνεγκε τῷ Μακαρίῳ. Ὁ δὲ ἔφη πρὸς αὐτήν· Τὰ ἐξ ἀδικίας ἐγὼ οὐ δέχοµαι. Ἡ δὲ ὕαινα, κλίνασα τὴν κεφαλήν, ἐξῆλθε τῆς αὐλῆς. Εἶδε καὶ οὗτος τὸν διάβολον, τὰ εἴδη τῆς ἀπάτης ἐπιφερόµενον, διά τινος ἐσθήµατος τρωγλωτοῦ καὶ κολοκυνθίων αἰνιττόµενον ταῦτα."
syMA.commemoration01.narration.p07 = "Ἦν δὲ ὁ Ἅγιος τὴν ἡλικίαν ἔχων ὑποκόλοβον, σπανός, ἐπὶ τοῦ χείλους µόνον ἔχων τρίχας, καὶ εἰς τὸ ἄκρον τοῦ πώγωνος· τῇ ὑπερβολῇ γὰρ ἀσκητικῶν πόνων, οὐδὲ τρίχες αὐτῷ ἐξέφυσαν. Ὅθεν οὕτως ἀσκήσας, καὶ ἐν βαθεῖ γήρᾳ καταντήσας, πρὸς Κύριον ἐξεδήµησε."

syMA.commemoration02.text = "Τῇ αὐτῇ ἡμέρᾳ, μνήμη τῆς Ἁγίας Μάρτυρος Εὐφρασίας."
syMA.commemoration02.couplet1.title = titles_gr_GR_cog.ti.Verses
syMA.commemoration02.couplet1.verse1 = "Ψεύδει σοφῷ φυγοῦσα σαρκὸς τὴν ὕβριν,"
syMA.commemoration02.couplet1.verse2 = "Ἀθλεῖς ἀληθῶς ἐκ ξίφους Εὐφρασία."
syMA.commemoration02.narration.p01 = "Αὕτη ἦν ἐκ πόλεως Νικοµηδείας, ἐπὶ Μαξιµιανοῦ τοῦ Βασιλέως, γένους ἐπισήµου, τρόπου σώφρονος καὶ χρηστοῦ. Μὴ πεισθεῖσα δὲ θυσίαν τοῖς δαίµοσι προσενεγκεῖν, τύπτεται σφοδρῶς. Καὶ ἐπιµένουσα τῇ ἐνστάσει, πρὸς ὕβριν ἀνδρὶ βαρβάρῳ ἐκδίδοται, ὑφʼ οὗ τὴν κεφαλὴν ἀπετµήθη, ἀπατηθέντος παρʼ αὐτῆς, ὅτι εἰ ταύτης ἀπόσχοιτο, παρασχεῖν αὐτῷ φάρµακον, ᾧ χρησάµενος, ταῖς ἐπιφοραῖς τῶν ξιφῶν, καὶ ταῖς διακοντίσεσι τῶν πολεµίων, ἄτρωτος ἔσται· καὶ πεῖραν λαβεῖν ἔλεγε, τὸν ἑαυτῆς αὐχένα προτείνασα. Ὁ δὲ ἀληθεύειν ταύτην οἰηθείς, ἐνεγκὼν κραταιότερον, τὴν αὐτῆς ἀπέτεµε κεφαλήν."

syMA.commemoration03.text = "Τῇ αὐτῇ ἡμέρᾳ, ἡ εἰς τὸν Ναὸν τῶν Ἁγίων Ἀποστόλων Ἀνακομιδὴ τοῦ Λειψάνου τοῦ ἐν Ἁγίοις Πατρὸς ἡμῶν Γρηγορίου τοῦ Θεολόγου."
syMA.commemoration03.couplet1.title = titles_gr_GR_cog.ti.Verses
syMA.commemoration03.couplet1.verse1 = "Ἔχει νεκρὸν σὸν ἡ καλὴ μετοικία,"
syMA.commemoration03.couplet1.verse2 = "Καλῶ γάρ, ὡς σύ, τοὺς Ἀποστόλους Πάτερ."

syMA.commemoration04.text = "Τῇ αὐτῇ ἡμέρᾳ, τελεῖται ἡ ἀνάμνησις τοῦ ἐν Νικαίᾳ μεγίστου θαύματος, ὅτε ὁ Μέγας Βασίλειος διὰ προσευχῆς ἀνέῳξε τὰς πύλας τῆς Καθολικῆς Ἐκκλησίας, καὶ παρέθετο αὐτὴν τοῖς Ὀρθοδόξοις."
syMA.commemoration04.couplet1.title = titles_gr_GR_cog.ti.Verses
syMA.commemoration04.couplet1.verse1 = "Πῶς οὐκ ἂν ᾖρε Βασίλειε τὰς πύλας,"
syMA.commemoration04.couplet1.verse2 = "Μέγας Ναός σοι Ναῷ τῷ ἐμψύχῳ;"

syMA.commemoration05.text = "Τῇ αὐτῇ ἡμέρᾳ, μνήμη τοῦ ἐν Ἁγίοις Πατρὸς ἡμῶν Ἀρσενίου Ἀρχιεπισκόπου Κερκύρας."
syMA.commemoration05.couplet1.title = titles_gr_GR_cog.ti.Verses
syMA.commemoration05.couplet1.verse1 = "Κοσμήσας Ἀρσένιος ἡμῖν τὸν θρόνον,"
syMA.commemoration05.couplet1.verse2 = "Νῦν πρὸς τὸν αἰθέριον ἀπέβη πόλον."

syMA.commemoration06.text = "Τῇ αὐτῇ ἡμέρᾳ, μνήνη τοῦ Ὁσίου Πατρὸς ἡμῶν Μελετίου τοῦ Γαλησιώτου τοῦ Ὁμολογητοῦ, διαλάμψαντος ἐν ἔτει ͵ασνʹ (1250)."
syMA.commemoration06.couplet1.title = titles_gr_GR_cog.ti.Verses
syMA.commemoration06.couplet1.verse1 = "Κτείνει Δαυῒδ μὲν ἀλλόφυλον σφενδόνῃ,"
syMA.commemoration06.couplet1.verse2 = "Κτείνει δὲ Μελέτιος Αὐσόνων πλάνην."

syMA.commemoration07.text = "Τῇ αὐτῇ ἡμέρᾳ, μνήμη τοῦ ἐν Ἁγίοις Πατρὸς ἡμῶν Μάρκου Ἐπισκόπου Ἐφέσου τοῦ Εὐγενικοῦ, τοῦ τῆς Ὀρθοδοξίας μονομάχου καὶ ὑπερμάχου φύλακος."
syMA.commemoration07.couplet1.title = titles_gr_GR_cog.ti.Verses
syMA.commemoration07.couplet1.verse1 = "Κρατεῖ μὲν Ἄτλας μυθικῶς ὤμοις πόλον,"
syMA.commemoration07.couplet1.verse2 = "Κρατεῖ δʼ ἀληθῶς Μᾶρκος Ὀρθοδοξίαν."

syMA.lastline = "Ταῖς τῶν Ἁγίων σου πρεσβείαις, Χριστὲ ὁ Θεός, ἐλέησον ἡμᾶς. Ἀμήν."

cl.syMA.commemoration01.text = "[saint/com 1]"
cl.syMA.commemoration01.narration.p01 = ""
cl.syMA.commemoration01.narration.p02 = ""
cl.syMA.commemoration01.narration.p03 = ""
cl.syMA.commemoration01.narration.p04 = ""
cl.syMA.commemoration01.narration.p05 = ""
cl.syMA.commemoration01.narration.p06 = ""
cl.syMA.commemoration01.narration.p07 = ""

cl.syMA.commemoration02.text = "[saint/com 2]"
cl.syMA.commemoration02.narration.p01 = ""
cl.syMA.commemoration02.narration.p02 = ""
cl.syMA.commemoration02.narration.p03 = ""
cl.syMA.commemoration02.narration.p04 = ""
cl.syMA.commemoration02.narration.p05 = ""
cl.syMA.commemoration02.narration.p06 = ""
cl.syMA.commemoration02.narration.p07 = ""

cl.syMA.commemoration03.text = "[saint/com 3]"
cl.syMA.commemoration03.narration.p01 = ""
cl.syMA.commemoration03.narration.p02 = ""
cl.syMA.commemoration03.narration.p03 = ""
cl.syMA.commemoration03.narration.p04 = ""
cl.syMA.commemoration03.narration.p05 = ""
cl.syMA.commemoration03.narration.p06 = ""
cl.syMA.commemoration03.narration.p07 = ""

cl.syMA.commemoration04.text = "[saint/com 4]"
cl.syMA.commemoration04.narration.p01 = ""
cl.syMA.commemoration04.narration.p02 = ""
cl.syMA.commemoration04.narration.p03 = ""
cl.syMA.commemoration04.narration.p04 = ""
cl.syMA.commemoration04.narration.p05 = ""
cl.syMA.commemoration04.narration.p06 = ""
cl.syMA.commemoration04.narration.p07 = ""

cl.syMA.commemoration05.text = "[saint/com 5]"
cl.syMA.commemoration05.narration.p01 = ""
cl.syMA.commemoration05.narration.p02 = ""
cl.syMA.commemoration05.narration.p03 = ""
cl.syMA.commemoration05.narration.p04 = ""
cl.syMA.commemoration05.narration.p05 = ""
cl.syMA.commemoration05.narration.p06 = ""
cl.syMA.commemoration05.narration.p07 = ""

cl.syMA.commemoration06.text = "[saint/com list]"

