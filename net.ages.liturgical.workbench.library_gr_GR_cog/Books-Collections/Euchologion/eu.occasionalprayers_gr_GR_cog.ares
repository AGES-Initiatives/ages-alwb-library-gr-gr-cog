A_Resource_Whose_Name = eu.occasionalprayers_gr_GR_cog

euOP.Key003.title = "ΕΥΧΗ"
euOP.Key004.title = "Ἐπὶ Ἐγκαινίοις Μουσείου"
euOP.Key005.text = "Δέσποτα τῶν ἁπάντων, Ποιητὰ οὐρανοῦ καὶ γῆς, ὁ μόνος ὑπάρχων ἀναλλοίωτος καὶ ἀνείκαστος, ὁ παλαιὸς τῶν ἡμερῶν, ὁ ἐπʼ ἐσχάτων τῶν χρόνων ἐνανθρωπήσας Θεός, ἔπιδε ἐπὶ τὰ ἡμέτερα ἐπιτηδεύματα καὶ εὐλόγησον τοὺς τε εὐτρεπίσαντας καὶ τοὺς αὐτὰ ἐπισκεπτομένους. Ἔνθάδε γὰρ σπουδάζομεν ἔργα χειρῶν ἀνθρώπων καὶ ἐντρυφῶμεν ἐν τοῖς θαυμασίοις Σου. Σὺ γὰρ εἶ τὸ Α καὶ τὸ Ω, ὁ Ὧν, καὶ ὁ Ἦν καὶ ὁ Ἐρχόμενος, ἡ πηγὴ τῆς ζωαρχίας, ἡ Σοφία τοῦ Θεοῦ, ὁ Υἱὸς καὶ Λόγος τοῦ οὐρανίου Πατρός."
euOP.Key006.text = "Ἀξίους ἡμᾶς ποίησον, τοῦ μελετᾶν τὸν νόμον Σου ἡμέρας καὶ νυκτὸς καὶ τηρεῖν τὴν λόγον Σου, τὸν μένοντα εἰς τὸν αἰῶνα. Σὺ γὰρ ἔπλασας τὸν ἄνθρωπον εἰς ψυχὴν ζῶσαν, λογικὸν τε καὶ αὐτεξούσιον, δόξῃ καὶ τιμῇ ἐστεφανωμένον καὶ κατέστησας αὐτὸν ἐπὶ τὰ ἔργα τῶν χειρῶν Σου. Ἔθηκας ἐν ὀστρακίνῳ σκεύει τὸν τῆς ψυχῆς θησαυρὸν καὶ ἐντολὴν δέδωκας, τὴν παρακαταθήκην φυλάσσειν καὶ τὰς παραδόσεις κατέχειν."
euOP.Key007.text = "Ὅθεν ἡμεῖς οἱ ταπεινοί, τὰ ἀρχαῖα ἀνακαλύπτοντες καὶ τὰ ὑπὸ τοῦ χρόνου μὴ φθαρέντα διαφυλάσσοντες, ὡς κληρονομίαν ἱερὰν τῶν πατέρων ἡμῶν, ὑπόμνησιν ἔχομεν, ὅτι μάταιαι αἱ ἐπίνοιαι τῶν ἀνθρώπων, πάντες γὰρ ὡς ἱμάτιον παλαιωθήσονται. Σὺ δὲ ὁ αὐτὸς εἶ καὶ τὰ ἔτη Σου οὐκ ἐκλείψουσιν. Κατάπεμψον οὖν, Κύριε, τὴν εὐλογίαν Σου ἐπὶ τὸ παρὸν Μουσεῖον καὶ ἐπὶ τοὺς κτήτορας καὶ ἐφόρους καὶ τοὺς ἐν αὐτῷ ἐργαζομένους, καὶ ἀξίωσον ἡμᾶς, ἵνα, ἐμφαιδρυνόμενοι ἐπὶ τῇ θέᾳ τῶν ᾧδε ἀποτεθησαυρισμένων, τὸν ἔπαινον τῶν θαυμασίων Σου ἐκδιηγούμεθα καὶ ἐν καινότητι ζωῆς περιπατήσωμεν, ὅτι ἐν Σοὶ καινὴ κτίσις ἰσχύει, δι’ οὗ τὰ παλαιὰ παρῆλθε καὶ πάντα καινὰ γένονεν."
euOP.Key008.text = "Σὺ γὰρ εἶ, Κύριε, χθὲς καὶ σήμερον ὁ αὐτὸς καὶ εἰς τοὺς αἰῶνας, ὁ ὑπερύμνητος καὶ ὑπερένδοξος καὶ Σοὶ τὴν δόξαν ἀναπέμπομεν, σὺν τῷ Πατρὶ καὶ τῷ ἁγίῳ Πνεύματι, νῦν καὶ ἀεὶ καὶ εἰς τοὺς αἰῶνας τῶν αἰώνων."

euOP.Key010.title = "Ἀκολουθεία ἐπὶ Ἐγκαινίοις Μουσείου"

euOP.Key100.text = "Εὐχὴ"
euOP.Key101.text = "εἰς μετάληψιν σταφυλῆς τῇ Ϛʹ Αὐγούστου"
euOP.Key102.text = "Εὐλόγησον, Κύριε, τὸν καρπὸν τοῦτον τῆς ἀμπέλου τὸν νέον, ὃν διὰ τῆς τοῦ ἀέρος εὐκρασίας, καὶ τῶν σταγόνων τῆς βροχῆς, καὶ τῆς τῶν καιρῶν γαλήνης εἰς ταύτην τὴν ὡριμοτάτην στάσιν ἐλθεῖν ηὐδόκησας, ἵνα ᾖ ἐν ἡμῖν τοῖς ἐξ αὐτοῦ τοῦ γεννήματος τῆς ἀμπέλου μεταλαμβάνουσιν εἰς εὐφροσύνην, καὶ τοῖς προσενέγκασι δῶρον εἰς ἐξιλασμὸν ἁμαρτιῶν, διὰ τοῦ ἱεροῦ καὶ ἁγίου Σώματος καὶ Αἵματος τοῦ Χριστοῦ σου· μεθ᾿ οὗ εὐλογητὸς εἶ, σὺν τῷ παναγίῳ καὶ ἀγαθῷ καὶ ζωοποιῷ σου Πνεύματι, νῦν καὶ ἀεὶ καὶ εἰς τοὺς αἰῶνας τῶν αἰώνων."

euOP.Key200.text = "Εὐχὴ εἰς τὸν Ἅγιον Μεγαλομάρτυρα Φανούριον"
euOP.Key201.text = "Ἰσιδώρας Μοναχῆς"
euOP.Key202.text = "Δέσποτα Κύριε Ἰησοῦ Χριστὲ ὁ Θεὸς ἡμῶν, ὁ τοῦ φωτὸς ποιητὴς καὶ χορηγὸς, ἡ πηγὴ τῆς σοφίας καὶ τῆς γνώσεως, παντός τε ἀγαθοῦ αἴτιος· τὸ τῆς χρηστότητος πλήρωμα καὶ τῆς εὐσπλαγχνίας ἀνεξιχνίαστον πέλαγος· ὁ ποιῶν ἐξαίσια καὶ ἐνεργῶν θαυμαστὰ ἐν τοῖς Ἁγίοις Σου, δι᾿ ὧν δοξάζηται τὸ Ὄνομά Σου τὸ μεγαλοπρεπὲς καὶ πανάγιον· ὁ φανερῶν ἡμῖν ὁδοὺς σωτηρίας, διὰ τῆς ἐπιγνώσεως τῶν ἁγίων ἐντολῶν Σου, Ἀγαθὲ, καὶ καταυγάζων τὰς ψυχὰς ἡμῶν τῷ ἱλαρῷ φωτί Σου καὶ ἀνεσπέρῳ· ὁ θαυμαστῶν τὴν χάριν Σου διὰ πάντων τῶν Ἁγίων Σου, τῶν ἐκλεκτῶν καὶ πιστῶν ταύτης οἰκονόμων, παντὶ τῷ ἐπικαλουμένῳ αὐτοὺς, ἐν ὅλῃ καρδίᾳ· ὁ διὰ τῆς παντουργικῆς Σου δυνάμεως ἐνεργῶν τεράστια ἡμῖν καὶ παράδοξα, ὧν οὐκ ἐστὶν ἀριθμός· ὁ διὰ τοῦ Ἁγίου Σου Μεγαλομάρτυρος Φανουρίου τοῦ Νεοφανούς, ἀποκαλύπτων τὰ κεκρυμένα ἡμῖν καὶ φανερῶν αὐτὰ ἐν τάχει· ὁ διδάσκων ἡμᾶς τὸ αἰτεῖν πιστῶς ἐν ταπεινώσει, ἵνα πλουσίως δώῃς, ὡς φύσει εὔσπλαγχνος καὶ πολυέλεος· ὁ θέλων δὲ πάντας σωθῆναι καὶ εἰς ἐπίγνωσιν ἀληθείας ἐλθεῖν· ὁ εἰπὼν ὅτι ἐγώ εἰμὶ ἡ ὁδὸς καὶ ἡ ἀλήθεια καὶ ἡ ζωή."
euOP.Key203.text = "Αὐτὸς καὶ νῦν, Πανάγαθε Βασιλεῦ καὶ Κύριε τῶν ἁπάντων, ὑπὸ τοῦ Ἁγίου Σου τούτου Μεγαλομάρτυρος Φανουρίου τοῦ θαυματουργοῦ δυσωπούμενος, ἔπιδε ἐφ᾿ ἡμᾶς τοὺς εὐλαβῶς αὐτὸν τιμῶντας καὶ πρέσβυν αὐτὸν πρὸς Σὲ δυνατὸν προβαλλομένους· καὶ δὸς ἡμῖν τὸν φωτισμὸν τῆς χάριτός Σου· ἀξίωσον ἡμᾶς πορεύεσθαι ἐν τῇ τρίβῳ τῶν ἐντολῶν Σου, τοῦ ἐπιγνῶναι τὸ θέλημά Σου τὸ ἀγαθὸν καὶ τέλειον· φανέρωσον ἡμῖν ὁδοὺς σωτηρίας· ὑπόδειξον ἡμῖν τρόπους μετανοίας, ἵνα ἐν τούτοις εὐαρεστήσωμέν Σοι, τὸ τῶν ψυχῶν ἡμῶν συμφέρον ἐργαζόμενοι· ἀποκάλυψον ἡμῖν τοὺς θησαυροὺς τῆς γνώσεώς Σου, ἵνα τούτους ζητοῦντες, Σοί προσπίπτωμεν ἐν πίστει, τῇ ἀενάῳ πηγῇ τῆς ζωῆς ἡμῶν· δίδαξον ἡμᾶς τὴν Σὴν ἀλήθειαν, τὴν δὲ καρδίαν ἡμῶν ποίησον σκήνωμα φωτεινὸν τοῦ Πνεύματός Σου τοῦ Ἁγίου καὶ δοχεῖον καθαρὸν τῆς χάριτός Σου· ἵνα σὺν πᾶσι τοῖς ἀπ᾿ αἰώνων Ἁγίοις Σου Σὲ δοξολογῶμεν, Φωτοδότα Κύριε, τὸν ἐν αὐτοῖς ἐνδοξαζόμενον καὶ Σοὶ τὴν τιμὴν καὶ τὴν προσκυνήσιν ἀναπέμπωμεν, σὺν τῷ ἀνάρχῳ Σου Πατρὶ καὶ τῷ Παναγίῳ καὶ Ἀγαθῷ καὶ ζωοποιῷ Σου Πνεύματι, πάντοτε, νῦν καὶ ἀεὶ καὶ εἰς τοὺς αἰῶνας τῶν αἰώνων."
euOP.Key204.text = "Εὐχὴ εἰς τὸν Ἅγιον Φανούριον"
euOP.Key205.text = "Κύριε Ἰησοῦ Χριστέ, ὁ οὐράνιος ἄρτος, ὁ τῆς βρώσεως τῆς μενούσης εἰς τὸν αἰῶνα πλουσιοπάροχος χορηγός, ὁ δοτὴρ τῶν ἀγαθῶν, ὁ δι’ Ἠλιοὺ τοῦ Προφήτου τροφὴν ἀγεώργητον πηγάσας, ἡ ελπὶς τῶν ἀπηλπισμένων, ἡ βοήθεια τῶν ἀβοηθήτων καὶ σωτηρία τῶν ψυχῶν ἡμῶν· εὐλόγησον τὰ δῶρα ταῦτα καὶ τοὺς ταῦτά σοι προσκομίσαντας, εἰς δόξαν σὴν καὶ τιμὴν τοῦ ἁγίου ἐνδόξου μεγαλομάρτυρος Φανουρίου. Παράσχου δέ, ἀγαθέ, τοῖς εὐπρεπίσασι τοὺς πλακοῦντας τούτους, πάντα τά ἐγκόσμια καὶ ὑπερκόσμια ἀγαθά σου. Εὔφρανον αὐτοὺς ἐν χαρᾷ μετὰ τοῦ προσώπου σου· δεῖξον αὐτοῖς ὁδοὺς πρὸς σωτηρίαν. Τὰ αἰτήματα τῶν καρδιῶν αὐτῶν καὶ πᾶσαν τὴν βουλὴν αὐτῶν ταχέως πλήρωσον, ὁδηγῶν αὐτοὺς πρὸς ἐργασίαν τῶν ἐντολῶν σου, ἵνα διὰ παντὸς ἐν εὐφροσύνῃ καὶ ἀγαλλιάσει ὑμνῶσι καὶ δοξάζωσι τὸ πάντιμον καὶ μεγαλοπρεπὲς ὄνομά σου· πρεσβείαις τῆς ὑπερευλογημένης Θεοτόκου, τοῦ ἁγίου ἐνδόξου νεομάρτυρος Φανουρίου τοῦ θαυματουργοῦ, καὶ πάντων σου τῶν ἁγίων."
