A_Resource_Whose_Name = sy.m10.d24_gr_GR_cog

syMA.commemoration01.text = "Τῇ ΚΔʹ τοῦ αὐτοῦ μηνὸς μνήμη τοῦ ἁγίου Μεγαλομάρτυρος Ἀρέθα, καὶ τῆς συνοδίας αὐτοῦ."
syMA.commemoration01.couplet1.title = titles_gr_GR_cog.ti.Verses
syMA.commemoration01.couplet1.verse1 = "Τμηθείς, Θεῷ προσῆξε Μάρτυς Ἀρέθας,"
syMA.commemoration01.couplet1.verse2 = "Πολλοὺς ὁμοίως Μάρτυρας τετμημένους."
syMA.commemoration01.single1 = "Ἀρέθα εἰκάδι σὺν γνωστοῖσι τετάρτῃ τμήθης."
syMA.commemoration01.narration.p01 = "Οὗτος ἦν πρῶτος τῆς πόλεως Νεγρᾶς, ἐν Αἰθιοπίᾳ, ἐπὶ τῆς βασιλείας Ἰουστίνου· τῆς μὲν Αἰθιοπίας βασιλεύοντος Ἐλεσβαὰν τοῦ χριστιανικωτάτου· τῶν δὲ Ὁμηριτῶν, Ἑβραίου τινὸς Δουναάν. Ἡ δὲ τοιαύτη χώρα, παρὰ μὲν τῇ θείᾳ Γραφῇ Σαβὰ λέγεται, παρὰ δὲ Ἕλλησιν Εὐδαίμων Ἀραβία. Τοῦ δὲ Ἐλεσβαὰν τὸν Ἑβραῖον ὑποτάξαντος καὶ φύλακας ἐν τῇ πόλει αὐτοῦ κατασήσαντος, ἐπαναστὰς ὁ Ἑβραῖος, ἀνεῖλεν αὐτοὺς καὶ πρὸς τὴν Νεγρὰν πόλιν ἀνέδραμεν, ἣν καὶ πολιορκήσας, οὐ δυνάμει, ἀλλʼ ἐπιορκίαις, χριστιανοὺς ἅπαντας ἀνεῖλεν ἄνδρας τε καὶ γυναῖκας. Τότε ὁ ἅγιος Ἀρέθας ἀντέστη γενναίως, πρότερον πάντας ἐπιστηρίξας τῇ πρὸς τὸν Κύριον ἡμῶν Ἰησοῦν Χριστὸν πίστει, καίτοι εἰς ἔσχατον γῆρας ἐλάσας, ὡς μηδὲ δύνασθαι περιπατῆσαι· ὥστε καὶ ὅτε παρεδόθη πρὸς τὸ ἀποτμηθῆναι τὴν κεφαλήν, βασταζόμενος ἀπαχθεὶς ἔχαιρε· καὶ τὴν διὰ ξίφους ἀποτομὴν λαβών, τὸ πνεῦμα τῷ Κυρίῳ παρέθετο."

syMA.commemoration02.text = "Τῇ αὐτῇ ἡμέρᾳ μνήμη μιᾶς γυναικός, καὶ τοῦ βρέφους αὐτῆς, ἥν ἰδὸν τὸ βρέφος ἐν τῷ πυρί, ἐπιῤῥίψαν ἐν τῇ φλογὶ ἑαυτό, τελειοῦται."
syMA.commemoration02.couplet1.title = titles_gr_GR_cog.ti.Verses
syMA.commemoration02.couplet1.verse1 = "Τῇ μητρὶ πρὸς πῦρ ἡσύχως τεφρουμένῃ,"
syMA.commemoration02.couplet1.verse2 = "Φωναῖς ὑποψελλίζον εἵπετο βρέφος."

syMA.commemoration03.text = "Τῇ αὐτῇ ἡμέρᾳ μνήμη τῆς ἁγίας Μάρτυρος Σεβαστιανῆς."
syMA.commemoration03.couplet1.title = titles_gr_GR_cog.ti.Verses
syMA.commemoration03.couplet1.verse1 = "Σεβαστιανὴ τῇ τομῇ βλύζει γάλα,"
syMA.commemoration03.couplet1.verse2 = "Οὐχ αἷμα καὶ σὰρξ ὥς περ οὖσα πρὸς ξίφος."
syMA.commemoration03.narration.p01 = "Ἐπὶ τῆς βασιλείας Δομιτιανοῦ, ἐν πόλει Μαρκιανοῦ διάγουσα ἡ ἁγία μάρτυς Σεβαστιανή, διεβλήθη πρὸς Σέργιον ἡγεμόνα ὡς χριστιανή. Ἣ καὶ παραστᾶσα ἐνώπιον αὐτοῦ, ἐπεὶ ὡμολόγησε τοῦ Ἀποστόλου Παύλου εἶναι μαθήτρια καὶ ὅτι τὸ ἅγιον Βάπτισμα ἐξ ἐκείνου προσήκατο καὶ ἕτοιμος εἶναι καὶ ὑπὲρ Χριστοῦ ἀποθανεῖν, ἐν πρώτοις μὲν σφαίραις μολυβδίναις τύπτεται κατὰ παντὸς τοῦ σώματος καὶ εἰς φυλακὴν ἐμβάλλεται· ἐν ᾗ καὶ ὤφθη ὁ Ἀπόστολος αὐτῇ, λέγων· Εὐθύμει καὶ μὴ λυποῦ· δεῖ γάρ σε δέσμιον ἀπελθεῖν ἐν τῇ πόλει σου, διὰ τὴν εἰς Χριστὸν ὁμολογίαν. Καὶ τῇ ἑβδόμῃ ἡμέρᾳ, ἐξαγαγὼν αὐτὴν ὁ ἄρχων τῆς φυλακῆς καὶ κάμινον ἐκκαύσας σφοδρῶς, ἐν αὐτῇ βληθῆναι κατέκρινεν. Ἡ δὲ Ἁγία, ῥιφεῖσα ἐν τῇ καμίνῳ καὶ ἐφʼ ἱκανὸν στᾶσα καὶ ἀβλαβὴς διαμείνασα, ἐξῆλθεν, ὥστε θαυμάζειν πάντας καὶ ἐξίστασθαι. Προσευχομένης δὲ αὐτῆς, γέγονεν ἦχος μέγας ἐξ οὐρανοῦ καὶ ἀστραπαὶ καὶ βρονταὶ καὶ χάλαζαι, ὥστε καὶ τὸ πῦρ σβεσθῆναι καὶ πολλοὺς κινδυνεῦσαι καὶ τὸν ἡγεμόνα φεύγειν μετὰ τῶν λοιπῶν."
syMA.commemoration03.narration.p02 = "Μετὰ ταῦτα λέγει πρὸς αὐτὴν ὁ ἡγεμών· Τίς εἶ; καὶ τίνα τὰ κατὰ σέ; καὶ ἐκ ποίας πόλεως τυγχάνεις; Ἡ δὲ Ἁγία ἐσιώπα. Μαθὼν δὲ ἐκ τῶν παρεστώτων, ὅτι ἐκ τῆς Μητροπόλεως Ἡρακλείας ἐστί, παρέπεμψεν αὐτὴν δέσμιον τῷ ἐκεῖσε ἡγεμόνι. Ἄγγελος δὲ Κυρίου φανεὶς αὐτῇ, λέγει· Θάρσει θύγατερ Θεοῦ· δεῖ γάρ σε Πομπιανῷ ἡγεμόνι παραστῆναι· ἀλλʼ ἐγὼ μετὰ σοῦ εἰμι. Καὶ ἀπελθοῦσα εἰς Ἡράκλειαν, παρέστη τῷ ἡγεμόνι· ὃς καὶ κρεμάσας αὐτὴν ἐπὶ ξύλου, ἀφειδῶς ἔξεεν ἄχρις ὡρῶν τριῶν· καὶ αἱ μὲν σάρκες αὐτῆς ἀποτεμνόμεναι, μύρου εὐωδίαν ἀπέπεμπον· ἐκείνη δὲ ξεομένη, σιωπηρῶς προσηύχετο, ὥστε λέγειν σῶμα ἄψυχον πάσχειν. Καταγαγὼν δὲ αὐτὴν ἀπὸ τοῦ μαγκάνου, θηρίοις ἀφίησι πρὸς βοράν· καὶ λέων ἀπολυθεὶς παμμεγέθης, ἦλθε πλησίον τῆς Ἁγίας· καὶ ἀναλαβὼν ἀνθρωπίνην φωνήν, προστάξει Θεοῦ, ἐπὶ διορθώσει τῶν ἀσεβῶν, τὴν μὲν ἁγίαν εὐφήμει, τοὺς δὲ ἀνόμους ἤλεγχεν. Εἶθʼ οὕτω λέαιναν ἀπολύσας κατʼ αὐτῆς, οὐδέν τι ἤνυσεν· ἐλθοῦσα γὰρ καὶ αὕτη, ἔστη εἰς τὸ ἕτερον μέρος τῆς Ἁγίας· καὶ ἵσταντο ἑκάτερα τὰ θηρία ὥσπερ ἀρνία ἄκακα."
syMA.commemoration03.narration.p03 = "Ἀπορήσας δὲ ὁ ἡγεμών, δέδωκεν ἀπόφασιν κατʼ αὐτῆς· καὶ ἐξαγαγόντες ἔξω τῆς πόλεως, ἀπέτεμον τὴν τιμίαν αὐτῆς κεφαλήν, γάλα πηγάσασαν ἀντὶ αἵματος. Τὸ γοῦν ἅγιον αὐτῆς σῶμα σὺν τῇ κεφαλῇ ἐμβαλὼν ὁ δυσσεβὴς εἰς σάκκον καὶ μόλυβδον τριακοσίων λιτρῶν καὶ ἐπιμελῶς ἀσφαλισάμενος, ἐν τῷ μέσῳ τῆς θαλάσσης ἠκόντισεν. Ἄγγελος δὲ Κυρίου, τοῦ σάκκου διαῤῥαγέντος, τὸ σῶμα τῆς Ἁγίας διεκόμισεν ἐν τόπῳ λεγομένῳ Ῥησιστῷ. Ἀμμία δὲ ἡ Συγκλητική, τοῦτο διαμηνυθεῖσα, συνδόσιν εἱλήσασα καὶ μυρίσασα, ἐν ἰδίῳ τόπῳ τοῦ Ῥησιστοῦ ἐναπέθετο."

syMA.commemoration04.text = "Οἱ ἅγιοι Μάρτυρες, Μᾶρκος, Σωτήριχος καὶ Οὐαλεντῖνος, κατὰ γῆς συρόμενοι, τελειοῦνται."
syMA.commemoration04.couplet1.title = titles_gr_GR_cog.ti.Verses
syMA.commemoration04.couplet1.verse1 = "Τὴν γῆν συνάθλων ἡ τριὰς στήλην ἔχει,"
syMA.commemoration04.couplet1.verse2 = "Βοῶσαν αὐτῶν τοὺς ἀοιδίμους πόνους."
syMA.note1 = "Ἔν τισι Συναξαρίοις ἀπαντᾷ Οὐαλλεντίνα."

syMA.lastline = "Ταῖς τῶν Ἁγίων σου πρεσβείαις, ὁ Θεός, ἐλέησον ἡμᾶς. Ἀμήν."

cl.syMA.commemoration01.text = "[saint/com 1]"

cl.syMA.commemoration02.text = "[saint/com 2]"

cl.syMA.commemoration03.text = "[saint/com 3]"

cl.syMA.commemoration04.text = "[saint/com 4]"

cl.syMA.commemoration05.text = "[saint/com 5]"

cl.syMA.commemoration06.text = "[saint/com list]"
