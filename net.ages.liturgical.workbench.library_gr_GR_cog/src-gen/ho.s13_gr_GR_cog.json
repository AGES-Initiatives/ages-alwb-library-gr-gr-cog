{'id_' : 'ho|s13_gr_GR_cog|hoSC|title', 'text' : 'ΑΠΟΔΕΙΠΝΟΝ ΜΙΚΡΟΝ'}
{'id_' : 'ho|s13_gr_GR_cog|hoSC|R101', 'text' : 'Ἀνάγνωσις τῶν Χαιρετισμῶν τῆς Θεοτόκου ἢ κανώνος (τοῦ Μηναίου) μπορεῖ νὰ γίνεται ἐδώ.'}
{'id_' : 'ho|s13_gr_GR_cog|hoSC|R201', 'text' : 'Ἀναγινώσκονται ἡ Ὑπακοὴ καὶ Κοντάκια τῆς ἡμέρας.'}
{'id_' : 'ho|s13_gr_GR_cog|hoSC|VerseBeforePrayerToTheotokos|text', 'text' : 'Καὶ σῶσον ἡμᾶς, Παναγία Παρθένε.'}
{'id_' : 'ho|s13_gr_GR_cog|hoSC|Key0200|title', 'text' : 'ΕΥΧΗ'}
{'id_' : 'ho|s13_gr_GR_cog|hoSC|Key0201|title', 'text' : 'Εἰς τὸ Ἄγγελον φύλακα τῆς τοῦ ἀνθρώπου ζωῆς.'}
{'id_' : 'ho|s13_gr_GR_cog|hoSC|Key0201|text', 'text' : 'Ἅγιε Ἄγγελε, ὁ ἐφεστὼς τῆς ἀθλίας μου ψυχῆς καὶ ταλαιπώρου μου ζωῆς, μὴ ἐγκαταλίπῃς με τὸν ἁμαρτωλόν, μηδὲ ἀποστῇς ἀπ' ἐμοῦ διὰ τὴν ἀκρασίαν μου· μὴ δώῃς χώραν τῷ πονηρῷ δαίμονι κατακυριεῦσαί μου τῇ καταδυναστείᾳ τοῦ θνητοῦ τούτου σώματος· κράτησαν τῆς ἀθλίας καὶ παρειμένης χειρός μου, καὶ ὁδήγησόν με εἰς ὁδὸν σωτηρίας. Ναί, ἅγιε Ἄγγελε τοῦ Θεοῦ, ὁ φύλαξ καὶ σκεπαστῆς τῆς ἀθλίας μου ψυχῆς καὶ τοῦ σώματος, πάντα μοι συγχώρησον, ὅσα σοι ἔθλιψα πάσας τὰς ἡμέρας τῆς ζωῆς μου, καὶ εἴ τι ἥμαρτον τὴν σήμερον ἡμέραν· σκέπασόν με ἐν τῇ παρούςῃ νυκτὶ καὶ διαφύλαξόν με ἀπὸ πάσης ἐπηρείας τοῦ ἀντικειμένου, ἵνα μὴ ἔν τινι ἁμαρτήματι παροργίσω τὸν Θεόν· καὶ πρέσβευε ὑπὲρ ἐμοῦ πρὸς τὸν Κύριον τοῦ ἐπιστηρίξαι με ἐν τῷ φόβῳ αὐτοῦ καὶ ἄξιον ἀναδεῖξαί με δοῦλον τῆς αὐτοῦ ἀγαθότητος. Ἀμήν.'}
{'id_' : 'ho|s13_gr_GR_cog|hoSC|Key0202|text', 'text' : 'Ἐπὶ σοὶ χαίρει, Κεχαριτωμένη, πᾶσα ἡ κτίσις, ἀγγέλων τὸ σύστημα, καὶ ἀνθρώπων τὸ γένος, ἡγιασμένε ναέ, καὶ Παράδεισε λογικέ, παρθενικὸν καύχημα· ἐξ ἧς Θεὸς ἐσαρκώθη, καὶ παιδίον γέγονεν, ὁ πρὸ αἰώνων ὑπάρχων Θεὸς ἡμῶν· τὴν γὰρ σὴν μήτραν θρόνον ἐποίησε, καὶ τὴν σὴν γαστέρα, πλατυτέραν οὐρανῶν ἀπειργάσατο. Ἐπὶ σοὶ χαίρει, Κεχαριτωμένη, πᾶσα ἡ κτίσις· δόξα σοι.'}
{'id_' : 'ho|s13_gr_GR_cog|hoSC|Key0203|text', 'text' : 'Θεοτόκε Παρθένε, χαῖρε κεχαριτωμένη Μαρία, ὁ Κύριος μετὰ σοῦ· εὐλογημένη σὺ ἐν γυναιξί, καὶ εὐλογημένος ὁ καρπὸς τῆς κοιλίας σου, ὅτι Σωτῆρα ἔτεκες τῶν ψυχῶν ἡμῶν.'}
