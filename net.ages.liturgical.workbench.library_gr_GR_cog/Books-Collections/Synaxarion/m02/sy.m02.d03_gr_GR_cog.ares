A_Resource_Whose_Name = sy.m02.d03_gr_GR_cog

syMA.commemoration01.text = "Τῇ Γʹ τοῦ αὐτοῦ μηνός, μνήμη τοῦ Ἁγίου καὶ δικαίου Συμεὼν τοῦ Θεοδόχου, καὶ Ἄννης τῆς Προφήτιδος· ὧν ἡ Σύναξις τελεῖται ἐν τῷ σεπτῷ Ἀποστολείῳ τοῦ Ἁγίου Ἰακώβου τοῦ Ἀδελφοθεόυ, τῷ ὄντι ἐν τῷ σεβασμίῳ ναῷ τῆς Ἁγίας Θεοτόκου, πλησίον τῆς ἁγιωτάτης Μεγάλης Ἐκκλησίας."
syMA.commemoration01.couplet1.title = titles_gr_GR_cog.ti.Verses
syMA.commemoration01.couplet1.verse1 = "Ἤγγειλε νεκροῖς Πρέσβυς, ὡς Θεὸς Λόγος,"
syMA.commemoration01.couplet1.verse2 = "Ἄνθρωπος ὀφθείς, μέχρι καὶ τούτων φθάσει."
syMA.commemoration01.couplet2.verse1 = "Οὐ γὰρ ἀπῆρεν ἡ Φανουὴλ θυγάτηρ,"
syMA.commemoration01.couplet2.verse2 = "Ἕως ἐπʼ αὐτῆς τὸν Θεὸν εἶδε βρέφος."
syMA.commemoration01.single1 = "Τῇ τριτάτῃ δεσμοῖο βίαιο λύθη Συμεώνης."
syMA.commemoration01.narration.p01 = "Ὅς, ἐν τῷ παρόντι βίῳ, τὴν παρατεταµένην ζωὴν δεξάµενος, διὰ τὸ χρηµατισθῆναι ὑπὸ τοῦ Πνεύµατος τοῦ Ἁγίου, µὴ ἰδεῖν θάνατον, πρὶν ἢ τὸν Χριστὸν θεάσηται, ἐν ἀγκάλαις τοῦτον ὑποδεξάµενος, καὶ τὰ περὶ αὐτοῦ ἐσόµενα, Πνεύµατι Ἁγίῳ θεοφορηθεὶς καὶ προµηνύσας, κατὰ τὸν αὐτοῦ χρηµατισµόν, τοῦ βίου πέρας ἐδέξατο."
syMA.commemoration01.narration.p02 = "Ἡ δὲ Προφῆτις Ἄννα θυγάτηρ ἦν Φανουήλ· ὃς ἐξ Ἀσὴρ κατήγετο· συνοικήσασα δὲ ἀνδρὶ ἐπὶ χρόνοις ἑπτά, καὶ τοῦτον ἀποβαλοῦσα θανάτου νόµῳ, νηστείᾳ καὶ προσευχῇ ἐν τῷ ναῷ σχολάζουσα, πάντα τὸν βίον αὑτῆς διετέλει. Ὅθεν ἀδιασπάστως τούτων ἐχοµένη, κατηξιώθη καὶ αὐτὴ αὐτὸν τὸν Κύριον ἰδεῖν, ὑπὸ τῆς Παναγίας αὐτοῦ Μητρός, καὶ Ἰωσὴφ τοῦ δικαίου, τεσσαρακονθήµερον τὸ κατὰ σάρκα τῷ ναῷ προσφερόµενον. Ἀνθωµολογεῖτο δὲ τῷ Θεῷ καὶ προεφήτευε τρανῶς περὶ αὐτοῦ, πᾶσι τοῖς ἐν τῷ ναῷ παρατυχοῦσι λέγουσα· Τοῦτο τὸ βρέφος, ὁ τὸν οὐρανὸν καὶ τὴν γῆν στερεώσας Κύριός ἐστιν· αὐτός ἐστιν ὁ Χριστός, περὶ οὗ οἱ Προφῆται προκατήγγειλαν ἅπαντες. Τούτων τοίνυν τὴν µνήµην ποιούµενοι σήµερον, τὴν φρικτὴν καὶ ἄῤῥητον τοῦ Θεοῦ πρὸς ἡµᾶς καταγγέλλοµεν συγκατάβασιν."

syMA.commemoration02.text = "Τῇ αὐτῇ ἡμέρᾳ, μνήμη τῶν Ἁγίων Μαρτύρων Ἀδριανοῦ καὶ Εὐβούλου."
syMA.commemoration02.couplet1.title = titles_gr_GR_cog.ti.Verses
syMA.commemoration02.couplet1.verse1 = "Ἀδριανόν, χαίροντα τμηθῆναι ξίφει,"
syMA.commemoration02.couplet1.verse2 = "Χείρ, ἡ φόνοις χαίρουσα τέμνει δημίου."
syMA.commemoration02.couplet2.verse1 = "Ξίφει θανὼν Εὔβουλε, Κυρίου χάριν,"
syMA.commemoration02.couplet2.verse2 = "Βουλὴν ἐπέγνως ὡς ἀρεστὴν Κυρίῳ."
syMA.commemoration02.narration.p01 = "Οὗτοι τὸ γένος εἷλκον ἀπὸ τῆς Βανέας· πόθῳ δὲ τῷ πρὸς τοὺς Ὁµολογητὰς τοῦ Χριστοῦ ἑλκόµενοι, εἰς Καισάρειαν ἀφίκοντο. Φωραθέντες δὲ διὰ τὸ τῆς παῤῥησίας καθαρόν, ὡς ὄντες Χριστιανοί, προσάγονται Φιρµιλιανῷ τῷ ἄρχοντι· καὶ αὐτίκα πληγὰς κατὰ τῶν νώτων καὶ τῶν πλευρῶν δέχονται, καὶ ἑτέραις µείζοσι βασάνοις ὑποβάλλονται. Ὡς δὲ εἰς τὴν προτέραν ὁµολογίαν ἀκλινεῖς ἵσταντο, θηρίοις αὐτοὺς εἰς βορὰν ὁ Ἄρχων ἐκδίδωσι. Καὶ ὁ µὲν µακάριος Ἀδριανός, λέοντι παραβληθείς, ἀνδρικώτατα τὸν ἀγῶνα διεξῆλθεν, ἔπειτα ξίφει τὴν κεφαλὴν ἀφαιρεῖται. Ὁ δὲ Ἅγιος Εὔβουλος, πολλὰς παρακλήσεις καὶ θωπείας ὑποµείνας, καὶ µὴ πεισθείς, τὸν αὐτὸν θῆρα καταγωνισάµενος, τὰ ἴσα τῷ προτέρῳ παθών, ὕστατος τοὺς ἄθλους ἐπεσφραγίσατο."

syMA.commemoration03.text = "Τῇ αὐτῇ ἡμέρᾳ, μνήμη τοῦ Ἁγίου Μάρτυρος Βλασίου τοῦ Βουκόλου."
syMA.commemoration03.couplet1.title = titles_gr_GR_cog.ti.Verses
syMA.commemoration03.couplet1.verse1 = "Βοῶν ἐπαύλεις Βλάσιον εἶχον πάλαι,"
syMA.commemoration03.couplet1.verse2 = "Αὐλαὶ δὲ νῦν ἔχουσιν αὐτὸν Κυρίου."
syMA.commemoration03.narration.p01 = "Οὗτος, ἐκ Καισαρείας τῆς Καππαδοκίας ἕλκων τὸ γένος, γονέων πλουσίων σφόδρα ὑπῆρχεν υἱός, ἐκ τῆς τῶν βοσκηµάτων πληθύος τῆς περιουσίας αὐτῶν αὐξανοµένης, ἐξ ὧν καὶ δαψιλεῖς παρεῖχον τοῖς πένησι τὰς εὐεγερσίας. Ἐπεὶ δέ, διωγµοῦ γενοµένου, ὡς Χριστιανὸς ὁ µακάριος Βλάσιος ἐζητεῖτο, καὶ οὐχ εὑρίσκετο, καὶ νάπαι καὶ ἐρηµίαι ἐξηρευνῶντο, τοῦτο µαθὼν ὁ γενναῖος, καὶ ὥσπερ ἐπὶ δεῖπνον κεκληµένος βασιλικόν, προθύµως ἑαυτὸν δίδωσι τοῖς διώκουσι, καὶ ὡς εὐεργέτας ξεναγεῖ."
syMA.commemoration03.narration.p02 = "Ὡς δὲ τῷ δικαστηρίῳ παρέστη καὶ ἠρωτήθη, ἐξεῖπε καὶ τὸ ὄνοµα, καὶ τὴν πίστιν, καὶ τὸ ἐπιτήδευµα· καὶ αὐτίκα αἵρεται ἐκ τεσσάρων, καὶ τείνεται, καὶ νεύροις ὠµοῖς µαστίζεται. Εἶτα κουφίζει ὁ Θεὸς τὰς ὀδύνας αὐτοῦ, καὶ θεραπεύει τὰς πληγάς. Οὗ γενοµένου, γοητείαν τοῦτο καλέσας ὁ Ἡγεµών, λέβητι µεγίστῳ, ὕδατος καχλάζοντος πλήρει, τὸν Ἅγιον ἐµβάλλει· καὶ ἦν θαῦµα καὶ ἔκπληξις τὸ ὁρώµενον, ἄνθρωπος ὡς ἱµάτιον ἀναβαλλόµενος τὸ πῦρ, ἐξ οὗ καὶ ἐφθέγγετο. Καὶ τί τὸ µετὰ ταῦτα; ἡµέρας πέντε ἐνδιατρίβειν ὁ Ἅγιος τῷ λέβητι κατακρίνεται. Ἄγγελοι δὲ αὐτὸν θαῤῥεῖν ἐγκελευσάµενοι, τὴν ἐκ τοῦ πυρὸς ζάλην, καὶ βλάβην ἀπεσκέδαζον. Ὅθεν οἱ τοῦ λέβητος τὸν Ἅγιον ἐξενεγκεῖν στρατιῶται προσταχθέντες, ζῶντα τοῦτον ἰδόντες, καὶ τοῖς Ἀγγέλοις συµψάλλοντα, Χριστιανοὺς ἑαυτοὺς ἀνεκήρυξαν."
syMA.commemoration03.narration.p03 = "Τοῦτο µαθὼν ὁ Ἡγεµών, ἑτέρους στρατιώτας ἐξέπεµψε, καὶ αὐτοὶ παραγενόµενοι, Χριστιανοὺς ἑαυτοὺς ἀνηγόρευσαν. Εἶτα, καὶ αὐτὸς ὁ Ἡγεµὼν ἐλθών, καὶ τὸν Ἅγιον ἐν τῷ τοῦ λέβητος βράσµατι θεασάµενος, καὶ ὑποτοπάσας ἐψύχθαι τὸ ὕδωρ, τὰς ὄψεις αὐτοῦ ἀντλεῖσθαι προσέταξε. Καὶ τούτου γενοµένου, µετὰ τῶν ὄψεων καὶ τὴν ψυχὴν ἀποβάλλεται. Ὁ δὲ τοῦ Χριστοῦ Μάρτυς, πάντας τοὺς πιστεύοντας ἐκ τοῦ λέβητος ἐκείνου περιῤῥαντίσας, εἰς τὸ τῆς Ἁγίας Τριάδος ἐβάπτισεν ὄνοµα."
syMA.commemoration03.narration.p04 = "Ἐγγὺς δὲ τῆς ἐπαύλεως τῶν ἑαυτοῦ θρεµµάτων γενόµενος, τῇ τε µητρὶ καὶ τοῖς ἰδίοις ἐπισκήψας τὰ προσήκοντα, τὸ πνεῦµα τῷ Θεῷ παρατίθησιν. Οἱ δὲ παρατυχόντες τῇ αὐτοῦ τελειώσει, εἶδον ὡς περιστερὰν φωτοειδῆ καὶ λευκήν, τοῦ στόµατος ἀναπτᾶσαν τοῦ Μάρτυρος, καὶ πρὸς οὐρανὸν ἀνελθοῦσαν. Διὸ καὶ τὸ ἱερὸν αὐτοῦ σῶµα ἐν αὐτῷ τῷ τόπῳ κατατίθεται, καὶ ἡ αὐτοῦ ῥάβδος παρὰ τῷ θυσιαστηρίῳ βλαστήσασα καὶ δενδρωθεῖσα, τὸ θυσιαστήριον κατεσκίασεν."

syMA.commemoration04.text = "Τῇ αὐτῇ ἡμέρᾳ, ὁ Προφήτης Ἀζαρίας, υἱὸς Ἀδδώ, ἐν εἰρήνῃ τελειοῦται."
syMA.commemoration04.couplet1.title = titles_gr_GR_cog.ti.Verses
syMA.commemoration04.couplet1.verse1 = "Χρησμοὺς διδόντος πρὶν θανεῖν Ἀζαρίου,"
syMA.commemoration04.couplet1.verse2 = "Σιγᾷ προφητεύουσα λοξὰ Πυθία."
syMA.commemoration04.narration.p01 = "Οὗτος ἦν υἱὸς Ἀδδώ, ἐκ γῆς Συµβαθᾶ, ὃς ὑπέστρεψεν ἐξ Ἰσραὴλ τὴν αἰχµαλωσίαν Ἰούδα, καὶ θανὼν ἐτάφη ἐν τῷ ἀγρῷ αὑτοῦ."

syMA.commemoration05.text = "Τῇ αὐτῇ ἡμέρᾳ, Παῦλος καὶ Σίμων οἱ Μάρτυρες ξίφει τελειοῦνται."
syMA.commemoration05.couplet1.title = titles_gr_GR_cog.ti.Verses
syMA.commemoration05.couplet1.verse1 = "Καὶ Παῦλον ὧδε, καὶ Σίμωνα γραπτέον,"
syMA.commemoration05.couplet1.verse2 = "Μὴ καὶ λάθωσιν, ἐκκοπέντες τὰς κάρας."

syMA.commemoration06.text = "Τῇ αὐτῇ ἡμέρᾳ, ὁ Ἅγιος Κλαύδιος ἐν εἰρήνῃ τελειοῦται."
syMA.commemoration06.couplet1.title = titles_gr_GR_cog.ti.Verses
syMA.commemoration06.couplet1.verse1 = "Ἔχαιρεν εὑρὼν Κλαύδιος βίου τέλος,"
syMA.commemoration06.couplet1.verse2 = "Ὡς εἴ τις εὕροι ψαλμικῶς πολλὰ σκῦλα."

syMA.commemoration07.text = "Οἱ Ἅγιοι Νεομάρτυρες καὶ αὐτάδελφοι Σταμάτιος καὶ Ἰωάννης, οἱ ἐκ Σπετσῶν, καὶ Νικόλαος ὁ συνοδίτης αὐτῶν, ἐν Χίῳ ξίφει τελειοῦνται ἐν ἔτει ᾳωκβʹ (1822)."

syMA.lastline = "Ταῖς τῶν σῶν Ἁγίων πρεσβείαις, ὁ Θεὸς ἐλέησον ἡμᾶς. Ἀμήν."

cl.syMA.commemoration01.text = "[saint/com 1]"

cl.syMA.commemoration02.text = "[saint/com 2]"

cl.syMA.commemoration03.text = "[saint/com 3]"

cl.syMA.commemoration04.text = "[saint/com 4]"

cl.syMA.commemoration05.text = "[saint/com 5]"

cl.syMA.commemoration06.text = "[saint/com list]"

