A_Resource_Whose_Name = sy.m03.d02_gr_GR_cog

syMA.commemoration01.text = "Τῇ Βʹ τοῦ αὐτοῦ μηνός, μνήμη τοῦ Ἁγίου Μάρτυρος Ἡσυχίου τοῦ Συγκλητικοῦ."
syMA.commemoration01.couplet1.title = titles_gr_GR_cog.ti.Verses
syMA.commemoration01.couplet1.verse1 = "Ποταμὸν Ἡσύχιος ὑδάτων ἔδυ,"
syMA.commemoration01.couplet1.verse2 = "Ὅπως ποταμὸν τοῦ πυρὸς διεκφύγῃ."
syMA.commemoration01.single1 = "Δευτερίῃ προσέβη Ἡσύχιος ἐν πόλου ὅρμοις."
syMA.commemoration01.narration.p01 = "Οὗτος ἦν ἐπὶ Μαξιμιανοῦ τοῦ Βασιλέως, πρῶτος τοῦ παλατίου τυγχάνων, καὶ τῆς Συγκλήτου Βουλῆς. Προστάξαντος δὲ τοῦ Μαξιμιανοῦ, τοὺς ἐν στρατείᾳ Χριστιανούς, λύσαντας τὰς ζώνας, ἰδιωτεύειν· καὶ πολλῶν τὸν ἀκλεᾶ μᾶλλον ἑλομένων βίον, ἢ τὴν ἐν ἀπωλείᾳ τιμήν, εἶς ἦν ἐξ αὐτῶν καὶ ὁ Ἅγιος Ἡσύχιος. Τοῦτο μαθὼν ὁ Βασιλεύς, ἐκέλευσεν αὐτὸν ἀποδυθῆναι τὰ ἱμάτια, ἃ περιεβέβλητο, ὄντα πολυτελῆ, ἐνδυθῆναι δὲ κολόβιον ἐξ ἐρίου (μάλλινον χιτωνίσκον χωρὶς μανίκια, καμιζόλαν), καὶ μετὰ τῶν γυναικῶν συνδιάγειν."
syMA.commemoration01.narration.p02 = "Τούτου γενομένου, προσκαλεσάμενος αὐτὸν ὁ Βασιλεύς, εἰ οὐκ αἰσχύνεται, ἐπυνθάνετο, ἐκ τῆς τῶν Μαγίστρων τιμῆς εἰς τὴν ἄτιμον ταύτην κατενεχθεὶς ἀγωγήν· μηδὲ γὰρ δύνασθαι τοὺς Χριστιανοὺς ἐπὶ ταῖς πρότερον μεγίσταις οὕτω τιμαῖς καὶ ἀρχαῖς καταστῆσαι αὐτόν. Τοῦ δέ, τὴν παροῦσαν τιμὴν πρόσκαιρον εἶναι εἰπόντος, τὴν δὲ τοῦ Χριστοῦ αἰωνίαν καὶ ἀπέραντον, λίθον μυλικὸν δεθῆναι τῷ τραχήλῳ αὐτοῦ ὁ Βασιλεὺς προσέταξε, καὶ μέσον τοῦ ποταμοῦ, τοῦ λεγομένου Ὀρόντου, ῥιφῆναι, ἐν ᾧ τὸ μακάριον τέλος ἐδέξατο."

syMA.commemoration02.text = "Τῇ αὐτῇ ἡμέρᾳ, μνήμη τοῦ Ἁγίου Ἱερομάρτυρος Θεοδότου, Ἐπισκόπου Κυρηνίας τῆς Κύπρου."
syMA.commemoration02.couplet1.title = titles_gr_GR_cog.ti.Verses
syMA.commemoration02.couplet1.verse1 = "Ἀθλῶν πέπλησαι, Θεόδοτε, στιγμάτων,"
syMA.commemoration02.couplet1.verse2 = "Εἰ καὶ μετʼ εἰρήνης σε Χριστὸς λαμβάνει."
syMA.commemoration02.narration.p01 = "Οὗτος ὑπῆρχεν ἐπὶ Λικινίου Βασιλέως, καὶ Σαβίνου Ἡγεμόνος τῆς Κύπρου. Διὰ δὲ τὴν εἰς Χριστὸν ὁμολογίαν τῷ Ἡγεμόνι παραστάς, τύπτεται βουνεύροις· εἶτα κρεμᾶται, καὶ τὰς σάρκας ξέεται, καὶ ἐπὶ πυρωθέντος σιδηροῦ κραββάτου ἁπλοῦται, καὶ παραδόξως τῇ τοῦ Θεοῦ χάριτι ἀλώβητος τηρηθείς, ἥλοις ἐνεπάρη τοὺς πόδας, καὶ τρέχειν ἠναγκάζετο. Βληθεὶς δὲ ἐν τῇ φυλακῇ, παυσαμένου τοῦ διωγμοῦ δόγματι Κωνσταντίνου τοῦ μεγάλου Βασιλέως, ἀπελύθη τῆς φρουρᾶς κατὰ τὴν ἐννεακαιδεκάτην τοῦ Ἰανουαρίου. Ἔτους δὲ διαγενομένου δευτέρου, πρὸς Κύριον ἐξεδήμησε, δευτέραν ἄγοντος Μαρτίου."

syMA.commemoration03.text = "Τῇ αὐτῇ ἡμέρᾳ, μνήμη τοῦ Ἁγίου Μάρτυρος Κοΐντου τοῦ Θαυματουργοῦ."
syMA.commemoration03.couplet1.title = titles_gr_GR_cog.ti.Verses
syMA.commemoration03.couplet1.verse1 = "Ἐπωνυμίαν ἔσχες ἐκ τῶν πραγμάτων"
syMA.commemoration03.couplet1.verse2 = "Τὰ θαυμάσια, ὦ Κόϊντε παμμάκαρ."
syMA.commemoration03.narration.p01 = "Οὗτος γεγέννηται μὲν ἐν Φρυγίᾳ, καὶ παιδεύεται τὴν εὐσέβειαν. Καταλαβὼν δὲ τὴν Νεολίδα* Κώμην, ἔλεον τοῖς δεομένοις παρεῖχε. Κατὰ δὲ τοὺς καιροὺς Αὐρηλιανοῦ τοῦ Βασιλέως, ὁ Ἡγεμὼν Ῥοῦφος, παραινῶν αὐτὸν θῦσαι τοῖς εἰδώλοις, ἐπεί, ληφθεὶς δαίμονι, εὐξαμένου τοῦ Ἁγίου, ἰάθη, ἀφῆκεν αὐτόν, δώροις τὴν εὐεργεσίαν ἀμειψάμενος. Αὗθις δὲ κατασχόντες οἱ ἐν τῷ ναῷ τῶν εἰδώλων, ἐπεί, σεισμοῦ γενομένου, ὅ τε ναὸς καὶ τὰ ἐν αὐτῷ κατέπεσον ξόανα, ἐκφυγόντες, κατέλιπον τὸν Ἅγιον. Μετὰ οὖν τὸν σεισμόν, τεσσαράκοντα διαγενομένων ἡμερῶν, καταλαβὼν ὁ Ἄρχων Κλεάρχης τὸν τόπον, δεισιδαιμονῶν, καὶ περὶ τὴν θρησκείαν τῶν εἰδώλων ἐπτοημένος, κατεαγῆναι τὰ σκέλη τοῦ Ἁγίου προσέταξεν. Ἃ παραυτίκα τῇ δύναμει Χριστοῦ ἄρτια καὶ ὑγιῆ κατέστησαν. Δεκάτου δὲ διαγενομένου χρόνου, μετὰ τὴν τῶν σκελῶν αὐτοῦ συντριβήν, ἐν ᾧ περιῄει, πᾶσαν νόσον καὶ πᾶσαν μαλακίαν ἰώμενος, καὶ πτωχοῖς ἐπαρκῶν, πρὸς Κύριον ἐξεδήμησε."
syMA.note1 = "Ἄλλ. Αἰολίδα."

syMA.commemoration04.text = "Τῇ αὐτῇ ἡμέρᾳ, μνήμη τῶν Ἁγίων Μαρτύρων Νέστορος καὶ Τριβιμίου."
syMA.commemoration04.couplet1.title = titles_gr_GR_cog.ti.Verses
syMA.commemoration04.couplet1.verse1 = "Ὁ τράχηλον Νέστορος πλήξας τῷ ξίφει,"
syMA.commemoration04.couplet1.verse2 = "Πληγὴν ὁμοίαν ἐντρίβει Τριβιμίῳ."
syMA.commemoration04.narration.p01 = "Οὗτοι χώρας μὲν ὑπῆρχον τῶν Κυραιωτῶν**, πόλεως δὲ Πέργης. Ἐπὶ δὲ τῆς βασιλείας Δεκίου τοῦ δυσσεβοῦς, παρὰ τῶν Εἰδωλολατρῶν παραδοθέντες τῷ τῆς χώρας Ἄρχοντι, τὸν Χριστὸν κηρύττοντες, γυμνωθέντες, ἐτύφθησαν βουνεύροις ξηροῖς. Εἶτα κρεμασθέντες, ἐξέσθησαν ἄχρι καὶ τῶν σπλάγχνων αὐτῶν. Ἐπεὶ δὲ τὴν γνώμην ἀμετάθετον εἶχον, μαχαίρᾳ τέμνονται τὰς κεφαλάς."
syMA.note2 = "Ἄλλ. Κυβεῤῥαιωτῶν."

syMA.commemoration05.text = "Τῇ αὐτῇ ἡμέρᾳ, μνήμη τοῦ Ἁγίου Μάρτυρος Τρῳαδίου, καὶ τῶν σὺν αὐτῷ, μαρτυρησάντων ἐπὶ Δεκίου Βασιλέως."
syMA.commemoration05.couplet1.title = titles_gr_GR_cog.ti.Verses
syMA.commemoration05.couplet1.verse1 = "Μὴ μέλε, Τρῳάδιε, θνήσκειν ἐκ ξίφους,"
syMA.commemoration05.couplet1.verse2 = "Μὴ μέλλε· καὶ μέλλησιν οὐχ ἕξει στέφος."

syMA.commemoration06.text = "Τῇ αὐτῇ ἡμέρᾳ, ἡ Ἁγία Παρθένος Εὐθαλία ξίφει τελειοῦται."
syMA.commemoration06.couplet1.title = titles_gr_GR_cog.ti.Verses
syMA.commemoration06.couplet1.verse1 = "Υἱὸν φιλοῦσα Μητροπαρθένου Κόρης,"
syMA.commemoration06.couplet1.verse2 = "Τομὴν ὑπέστη καλλιπάρθενος Κόρη."
syMA.commemoration06.narration.p01 = "Αὕτη ὑπῆρχεν ἐν Σικελίᾳ, μητέρα ἔχουσα Ἑλληνίδα αἱμοῤῥοοῦσαν, ἥτις καὶ ἰάθη παρὰ τῶν Ἁγίων Μαρτύρων Ἀλφειοῦ, Φιλαδέλφου καὶ Κυπρίνου. Πιστεύσασα οὗν, ἐβαπτίσθη μετὰ Εὐθαλίας τῆς θυγατρὸς αὐτῆς· ἔχουσα δὲ υἱόν, ὀνόματι Τερμιλιανόν, συνεσχέθη ὑπʼ αὐτοῦ πρὸς τὸ ἀποπνιγῆναι, διὰ τὸ πιστεῦσαι εἰς τὸν Χριστόν· ἀλλʼ ὑπὸ τῆς παιδίσκης ἐκσπασθεῖσα τῶν χειρῶν αὐτοῦ διέφυγεν. Τῆς δὲ ἀδελφῆς Εὐθαλίας πολλὰ τὸν ἀλάστορα ἐκεῖνον ὀνειδισάσης περὶ τῆς μητρός, ἐκεῖνος φησί· Μὴ καὶ σὺ Χριστιανὴ εἶ; Καὶ ἡ Ἁγία· Ναί, φησίν, καὶ ὑπὲρ Χριστοῦ προθύμως ἀποθανοῦμαι. Ὁ δὲ βέβηλος, γυμνώσας αὐτὴν ἐμάστιξε σφοδρῶς, καὶ παρέδωκεν αὐτὴν ἑνὶ τῶν οἰκετῶν, ἐφʼ ᾧ καθυβρισθῆναι ὑπʼ αὐτοῦ. Ἀλλʼ ἡ μὲν προσευξαμένη ἐτύφλωσε τὸν οἰκέτην· ὁ δὲ ἰδὼν τὸ γεγονός, ξίφει τὴν κεφαλὴν αὐτῆς ἀπέτεμε."

syMA.commemoration07.text = "Τῇ αὐτῇ ἡμέρᾳ, οἱ Ἅγιοι Μάρτυρες Ἀνδρόνικος καὶ Ἀθανασία ξίφει τελειοῦνται."
syMA.commemoration07.couplet1.title = titles_gr_GR_cog.ti.Verses
syMA.commemoration07.couplet1.verse1 = "Ἀθανασίᾳ συνθανόντα τῇ πάνυ,"
syMA.commemoration07.couplet1.verse2 = "Πεπείσμεθα ζῆν Ἀνδρόνικον τὸν πάνυ."

syMA.commemoration08.text = "Τῇ αὐτῇ ἡμέρᾳ, μνήμη τοῦ Ὁσίου Νικολάου ἱερέως τοῦ Πλανᾶ."
syMA.commemoration08.couplet1.title = titles_gr_GR_cog.ti.Verses
syMA.commemoration08.couplet1.verse1 = "Κοιμηθεὶς ὑψοῦται ἀπλανὴς ἐν τῷ πόλῳ,"
syMA.commemoration08.couplet1.verse2 = "ἱερεὺς Πλανᾶς ὁ Νικόλαος λάμψας."
syMA.commemoration08.narration.p01 = ""

syMA.lastline = "Ταῖς αὐτῶν ἁγίαις πρεσβείαις, ὁ Θεὸς ἐλέησον ἡμᾶς. Ἀμήν."

cl.syMA.commemoration01.text = "[saint/com 1]"

cl.syMA.commemoration02.text = "[saint/com 2]"

cl.syMA.commemoration03.text = "[saint/com 3]"

cl.syMA.commemoration04.text = "[saint/com 4]"

cl.syMA.commemoration05.text = "[saint/com 5]"

cl.syMA.commemoration06.text = "[saint/com list]"

