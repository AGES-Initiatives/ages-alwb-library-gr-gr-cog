A_Resource_Whose_Name = sy.m11.d07_gr_GR_cog

syMA.commemoration01.text = "Τῇ Ζʹ τοῦ αὐτοῦ μηνὸς μνήμη τῶν ἁγίων τριάκοντα τριῶν Μαρτύρων τῶν ἐν Μελιτινῇ, Ἱέρωνος καὶ τῶν λοιπῶν."
syMA.commemoration01.couplet1.title = titles_gr_GR_cog.ti.Verses
syMA.commemoration01.couplet1.verse1 = "Ὢ πῶς Ἱέρων οὐδὲν ἐξ εὐτολμίας"
syMA.commemoration01.couplet1.verse2 = "Ἄτολμον εἶδεν, οὐδʼ ἀγενὲς πρὸς ξίφος!"
syMA.commemoration01.couplet2.verse1 = "Διὰ ξίφους ἀνεῖλον ἄνδρας τρὶς δέκα,"
syMA.commemoration01.couplet2.verse2 = "Ἄνδρες πονηροί, καὶ μίαν ξυνωρίδα."
syMA.commemoration01.single1 = "Οὐδʼ ἔλαθʼ ἑβδομάτῃ Ἱέρων ξίφει αὐχένα τμηθείς."
syMA.commemoration01.narration.p01 = "Οὗτοι οἱ Ἅγιοι ἤθλησαν ἐπὶ Διοκλητιανοῦ καὶ Μαξιμιανοῦ τῶν βασιλέων. Ἦν δὲ οὗτος ὁ Ἱέρων ἀνδρεῖος κατὰ τὸ σῶμα καὶ εὐσεβὴς κατὰ τὴν ψυχήν, γεωργὸς τὸ ἐπιτήδευμα. Τοῦτον ἔν τινι τόπῳ κατέλαβον οἱ τῶν εἰδώλων θεραπευταί· καὶ βουλόμενοι τοῦτον ἑλεῖν λῃστρικῶς, οὐκ ἠδυνήθησαν. Οὗτος γάρ, τοῦ γεωργικοῦ ἐργαλείου τὸ σιδήριον ἀπὸ τοῦ στελέχους ἐκβαλών, ὅπλον κατʼ αὐτῶν τῷ ξύλῳ χρησάμενος, αἵματι περιῤῥεομένους καὶ ἱδρῶτι, πάντας ἀπεδίωξε τρεψάμενος. Ἑκὼν δὲ παραγενόμενος εἰς τὸν ἄρχοντα καὶ παρʼ αὐτοῦ ἐρωτηθείς, ἐξ αὐτοῦ τοῦ ἀγκῶνος τὴν δεξιὰν χεῖρα κόπτεται· οἱ δὲ λοιποὶ ἐπὶ γῆς ῥιφέντες, βουνεύροις κατεξαίνοντο. Τῇ δὲ ἕωθεν πάλιν, ἐφʼ ἱκανὰς ὥρας ῥαβδισθέντες τὰ σώματα, ἔξω τῆς πόλεως Μελιτινῆς, τὰς κεφαλὰς ἀποτέμνονται."

syMA.commemoration02.text = "Τῇ αὐτῇ ἡμέρᾳ μνήμη τοῦ ὁσίου Πατρὸς ἡμῶν καὶ θαυματουργοῦ Λαζάρου, τοῦ ἐν τῷ Γαλησίῳ ὄρει ἀσκήσαντος."
syMA.commemoration02.couplet1.title = titles_gr_GR_cog.ti.Verses
syMA.commemoration02.couplet1.verse1 = "Ἑτοίμασον τὸν κόλπον, Ἀβραὰμ πάτερ,"
syMA.commemoration02.couplet1.verse2 = "οὐχ ὑστεροῦντι Λαζάρῳ σοῦ Λαζάρου."

syMA.commemoration03.text = "Τῇ αὐτῇ ἡμέρᾳ μνήμη τῶν ἁγίων Μαρτύρων Μελασίππου, Κασσίνης καὶ Ἀντωνίου."
syMA.commemoration03.couplet1.title = titles_gr_GR_cog.ti.Verses
syMA.commemoration03.couplet1.verse1 = "Οὐ σάρκες ἦσαν, ἀλλʼ ἄσαρκός τις φύσις,"
syMA.commemoration03.couplet1.verse2 = "Ὁ Μελάσιππος πρὸς ξέσεις καὶ Κασσίνη."
syMA.commemoration03.couplet2.verse1 = "Στάς, Ἀντώνιε, τὴν τομὴν χαίρων δέχου,"
syMA.commemoration03.couplet2.verse2 = "Καὶ δέξεταί σε τῆς χαρᾶς θεῖος τόπος."
syMA.commemoration03.narration.p01 = "Οὗτοι ἤθλησαν ἐπὶ Ἰουλιανοῦ τοῦ Παραβάτου ἐν Ἀγκύρᾳ τῇ πόλει τὴν πίστιν ὄντες χριστιανοί. Καὶ ὁ μὲν Ἀντώνιος ἐβλήθη εἰς φυλακήν· Μελάσιππος δὲ καὶ Κασσίνη, κρεμασθέντες ἐξέσθησαν καὶ πυρὶ κατεφλέχθησαν. Εἶτα τέμνεται τοὺς μαστοὺς ἡ Κασσίνη· ὁ δὲ Μελάσιππος τοὺς πόδας ἀφαιρεῖται ἀπὸ τῶν γονάτων. Ὁ δὲ Ἀντώνιος ἀναρτηθεὶς ξέεται, διὰ τὸ ἐμπτύσαι εἰς τὸ πρόσωπον τοῦ Ἰουλιανοῦ καὶ τοὺς αὑτοῦ γεννήτορας μακαρίσαι, Μελάσιππον καὶ Κασσίνην, ἔτι ἐπὶ τῶν βασανιστηρίων ξύλων κρεμαμένους καὶ τὰς μακαρίας αὐτῶν ψυχὰς ἀποδόντας τῷ Κυρίῳ. Καὶ τοὺς ἀστραγάλους διαπερονᾶται καὶ βάρει λίθων τοὺς πόδας ἐλαύνεται καὶ ἐπὶ θρόνου σιδηροῦ ἐφιδρύεται λίαν ἐκπυρωθέντος καὶ περιάγεται, ἔχων λίθον ἀπῃωρημένον ἐν τῷ τραχήλῳ. Καὶ αὖθις κρεμᾶται καὶ ξέεται, καὶ παραπέμπεται Ἀγριππίνῳ δουκί· καὶ παρʼ αὐτοῦ εἰς κλίβανον πυρὸς ἐμβάλλεται καὶ θηρίοις βορὰ προτίθεται· ἐξ ὧν ἀβλαβὴς διατηρηθείς, τεσσαράκοντα ἄνδρας ἐπεσπάσατο πρὸς τὴν εἰς Χριστὸν πίστιν, οἳ καὶ τὰς κεφαλὰς ἀπετμήθησαν. Ἔπειτα ἐπὶ κραββάτου πεπυρωμένου ἁπλοῦται καὶ ῥάβδοις ἄνωθεν τύπτεται καὶ τὰς χεῖρας τέμνεται· καὶ εἰς κάμινον βληθείς, ἄφλεκτος ἔμεινε· καὶ πολλοὺς τῷ θαύματι πρὸς τὴν πίστιν ἐφελκυσάμενος, ἐτμήθη τὴν κεφαλήν."

syMA.commemoration04.text = "Τῇ αὐτῇ ἡμέρᾳ μνήμη τῶν ἁγίων Μαρτύρων Αὔκτου, Ταυρίωνος καὶ Θεσσαλονίκης."
syMA.commemoration04.couplet1.title = titles_gr_GR_cog.ti.Verses
syMA.commemoration04.couplet1.verse1 = "Ἐφεῦρον Αὖκτος, Ταυρίων εὐκτὸν τέλος,"
syMA.commemoration04.couplet1.verse2 = "Ξίφει τμηθέντες, οἷα ταῦροι Κυρίου."
syMA.commemoration04.couplet2.verse1 = "Φυγὴν κατακριθεῖσα πατρῴου πέδου,"
syMA.commemoration04.couplet2.verse2 = "Πέδον χλόης ᾤκησε Θεσσαλονίκη."
syMA.commemoration04.narration.p01 = "Οὗτοι ἤθλησαν ἐν Ἀμφιπόλει τῆς Μακεδονίας. Καὶ ἡ μὲν Θεσσαλονίκη, θυγάτηρ ἦν Κλέωνός τινος, ἱερέως τῶν εἰδώλων, ἀνδρὸς περιφανοῦς τὸν βίον καὶ πλούτῳ κομῶντος. Ἀλλὰ ταῦτα τὴν παῖδα οὐκ ἐχαύνωσαν, οὐδὲ τῆς τῶν χριστιανῶν ἀπέστησαν πίστεως· πολλὰ γὰρ αὐτὴν λιπαρήσας ὁ ταύτης πατήρ, οὐδὲν ἤνυσε. Διὰ τοῦτο γυμνωθεῖσα, ὠμοῖς δέρμασι τύπτεται ὑπὸ τεσσάρων καὶ τὰς πλευρὰς θλᾶται καὶ ἀλλοτριωθεῖσα τῶν προσόντων αὐτῇ πάντων, ὑπερόριος γίνεται. Καὶ τὸν Χριστὸν μὴ παυσαμένη ὁμολογεῖν, ἐν αὐτῇ τῇ ὑπερορίᾳ τὴν ψυχὴν τῷ Θεῷ παρατίθησιν."
syMA.commemoration04.narration.p02 = "Αὖκτος δὲ καὶ Ταυρίων, πολλὰ κατειπόντες τοῦ βαρβάρου ἐκείνου καὶ ὠμοτάτου, διαβάλλονται παρʼ αὐτοῦ πρὸς Θορύβιον ὑπατικὸν ὡς χριστιανοί· καὶ αὐτίκα τοὺς χιτῶνας ἐκδυθέντες , τύπτονται ῥάβδοις καὶ λίθοις βάλλονται καὶ καμίνῳ σφοδρῶς ἐκκαυθείσῃ ἐναποῤῥίπτονται· καὶ ἀβλαβεῖς ἐξελθόντες, τοξεύονται συχνοτέρως. Καὶ ὡς διέμειναν ἄτρωτοι, ἐν τῇ παρακειμένῃ ἐκεῖσε λίμνῃ ἐναποῤῥίπτονται· ἀλλὰ καὶ πάλιν θείᾳ ῥοπῇ ἐπὶ τὴν ξηρὰν διεσώθησαν. Ὁ δὲ τύραννος ἀπορίᾳ κατασχεθείς, ξίφει τὰς κεφαλὰς αὐτῶν ἀποτμηθῆναι ἐκέλευσεν· οὗ γενομένου, τέλος εὕραντο τῆς ἀθλήσεως."

syMA.commemoration05.text = "Τῇ αὐτῇ ἡμέρᾳ μνήμη τοῦ ἁγίου Μάρτυρος Ἀθηνοδώρου."
syMA.commemoration05.couplet1.title = titles_gr_GR_cog.ti.Verses
syMA.commemoration05.couplet1.verse1 = "Ἐκ γῆς καλοῦσιν Ἀθηνόδωρον Νόες,"
syMA.commemoration05.couplet1.verse2 = "Πρὸς τὰς νοητὰς δωρεὰς τοῦ Κυρίου."

syMA.commemoration06.text = "Τῇ αὐτῇ ἡμέρᾳ ὁ ἅγιος Μάρτυς Ἀλέξανδρος, ὁ ἐκ Θεσσαλονίκης, ξίφει τελειοῦται."
syMA.commemoration06.couplet1.title = titles_gr_GR_cog.ti.Verses
syMA.commemoration06.couplet1.verse1 = "Τῆς Θετταλῶν γῆς Ἀλέξανδρος φὺς κλάδος,"
syMA.commemoration06.couplet1.verse2 = "Ἀθλήσεως ἥπλωσεν ἐκτμηθεὶς κλάδους."
syMA.commemoration06.narration.p01 = "Οὗτος ἦν ἐπὶ Μαξιμιανοῦ βασιλέως, ἐκ τῆς Θεσσαλονικέων ὁρμώμενος πόλεως. Παραστὰς οὖν τῷ αὐτοῦ βήματι καὶ κατὰ τοῦ βωμοῦ λὰξ ἐντείνας καὶ ἀνατρέψας τὰς ἐν αὐτῷ κειμένας τῶν δαιμόνων σπονδάς, τὴν διὰ ξίφους δέχεται τιμωρίαν."

syMA.lastline = "Ταῖς τῶν Ἁγίων σου πρεσβείαις, ὁ Θεός, ἐλέησον ἡμᾶς. Ἀμήν."

cl.syMA.commemoration01.text = "[saint/com 1]"

cl.syMA.commemoration02.text = "[saint/com 2]"

cl.syMA.commemoration03.text = "[saint/com 3]"

cl.syMA.commemoration04.text = "[saint/com 4]"

cl.syMA.commemoration05.text = "[saint/com 5]"

cl.syMA.commemoration06.text = "[saint/com list]"
