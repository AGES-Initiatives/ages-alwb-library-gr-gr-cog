A_Resource_Whose_Name = sy.m03.d29_gr_GR_cog

syMA.commemoration01.text = "Τῇ ΚΘʹ τοῦ αὐτοῦ μηνός, μνήμη τῶν Ἁγίων Μαρτύρων, Μάρκου Ἐπισκόπου Ἀρεθουσίων, Κυρίλλου Διακόνου, καὶ ἑτέρων πολλῶν."
syMA.commemoration01.couplet1.title = titles_gr_GR_cog.Stichoi
syMA.commemoration01.couplet1.verse1 = "Ἐπαγρυπνήσας πρῶτα πολλαῖς αἰκίαις,"
syMA.commemoration01.couplet1.verse2 = "Ὕπνωσε Μάρκος, θεῖον εἰρήνης ὕπνον."
syMA.commemoration01.couplet2.verse1 = "Γαστὴρ Κυρίλλου Λευΐτου διὰ ξίφους"
syMA.commemoration01.couplet2.verse2 = "Ὡσεὶ πάχος γῆς, εἶπε Δαυΐδ, ἐῤῥάγη."
syMA.commemoration01.couplet3.verse1 = "Κεῖνται γύναια βρώσεως χοίροις σκάφαι,"
syMA.commemoration01.couplet3.verse2 = "Γαστρὸς παθοῦσαι ῥῆξιν ἐκ χοιροφρόνων."
syMA.commemoration01.single1 = "Εἰκάδι ἠδ' ἐνάτῃ Ἀθληταὶ εἰς πόλον ἷκον."
syMA.commemoration01.narration.p01 = "Ὁ Ἅγιος Μᾶρκος ἦν ἐπὶ τῆς Βασιλείας Κωνσταντίνου τοῦ μεγάλου ὅς, ζήλῳ τρωθείς, πολλοὺς βωμοὺς τῶν εἰδώλων καθεῖλε, καὶ Ἐκκλησίας ἐδείματο. Ἰουλιανοῦ δὲ μετὰ ταῦτα τῆς Βασιλείας κρατήσαντος, καὶ πολλὴν παῤῥησίαν τοῖς εἰδώλοις ἀπονέμοντος, οὐ μόνον τῷ δὲ τῷ Ἁγίῳ κακὰ ἐνεδείξατο, ἀλλὰ καὶ ἑτέροις πολλοῖς, διὰ τὴν τῶν εἰδωλικῶν ναῶν καθαίρεσιν. Ὁ δὲ Ἅγιος, μικρὸν ὑποχωρήσας, ἐπειδή τινας ἑλκομένους ἐπύθετο δι' αὐτόν, ἐπανῆκε, καὶ τοῖς μιαιφόνοις προὔδωκεν ἑαυτόν. Οἱ δέ, λαβόντες καὶ γυμνώσαντες, καὶ παντὶ τῷ σώματι πληγὰς αὐτῷ ἐπιθέντες, εἰς ὑπονόμους ἐμβάλλουσι δυσώδεις."
syMA.commemoration01.narration.p02 = "Μετὰ ταῦτα ἐκβαλόντες αὐτὸν ἐκεῖθεν, ἐκδιδόασι τοῖς παισὶ ταῖς ῥαφίσι κεντᾶσθαι. Εἶτα, γάρῳ ἅπαν τὸ σῶμα διάβροχον ποιήσαντες, καὶ τελευταῖον, ἐπιχρίσαντες μέλιτι, ἐν ἀκμῇ θέρους, μετέωρον ἐν καλῳδίοις ἀνήρτησαν, ἵνα ὁμοῦ γυμνῇ τῇ κεφαλῇ καὶ ὅλῳ τῷ σώματι, ἐν σταθηρᾷ μεσημβρίᾳ, τὰς ἡλιακὰς ἀκτῖνας δεχόμενος φλέγοιτο, καὶ σφηξὶ καὶ μελίτταις, οἷς ἐπεκέχριστο, εἴη τροφή. Ταῦτα ἐδρᾶτο, καὶ ὁ θεσπέσιος πρεσβύτης πάσχων ἐνεκαρτέρει, ὑπὲρ τοῦ μὴ προέσθαι τοῖς βασανισταῖς, εἰς ἀνοικοδομὴν αὖθις τῶν καθαιρεθέντων βωμῶν· καὶ μέντοι τῇ ἐνστάσει νικήσας, καὶ τῇ πράξει νικᾷ· ὡς γὰρ εἶδον ῥωμαλέως καὶ νεανικῶς τὴν βάσανον ὑποστάντα, μεταβαλλόμενοι, μετέμαθον τὴν εὐσέβειαν. Δι' αὐτὸ δὲ τοῦτο καὶ κατὰ τὴν Φοινίκην τοιοῦτόν τι ὑποτολμᾶται."
syMA.commemoration01.narration.p03 = "Κύριλλον γὰρ Λευΐτην, διὰ καθαίρεσιν τινῶν εἰδωλικῶν ξοάνων, παῤῥησιασάμενον τὴν ἀλήθειαν, τὴν γαστέρα αὐτοῦ ἀνατεμόντες, καὶ τὰ ἔγκατα ἐξαγαγόντες, θέαμα τοῖς ὁρῶσιν ἐδείκνυον· οὗ καὶ φασὶ τοὺς μιαιφόνους, τῶν ἡπάτων ἐμφορηθέντας, τῆς κατ' ἀξίαν δίκης τυχεῖν, ἐκτιναχθέντων αὐτῶν τῶν ὀδόντων, καὶ τῆς γλώττης διαῤῥυείσης, καὶ τῆς ὀπτικῆς διαλυθείσης δυνάμεως. Τὰ δὲ ἐν Ἀσκάλωνι καὶ Γάζῃ γυναικῶν Παρθένων καὶ ἱερωμένων ἀνδρῶν παθήματα, τῶν γαστέρων αὐτῶν διαῤῥαγέντων, τῶν ἐγκάτων δεξαμένων κριθάς, καὶ χοίροις τεθέντων βοράν, τίς ἂν ἀξίως ἐκτραγῳδήσειε;"
syMA.commemoration01.narration.p04 = "Ταῦτα τῆς ἀσεβοῦς Βασιλείας, καὶ τῶν ὑπ' αὐτῇ τεταγμένων τὰ δράματα· ἀλλὰ τοῖς μὲν περιέστη, ἀντὶ τῶν ἐντεῦθεν βασάνων, ἡ μακαριότης ἡ ἄληκτος· τῷ δὲ προασπιστῇ τῆς κακίας, ἡ διὰ φλογὸς τιμωρίᾳ, καὶ τὸ αἰωνίως κολάζεσθαι."

syMA.commemoration02.text = "Τῇ αὐτῇ ἡμέρᾳ, μνήμη τῶν Ἁγίων Μαρτύρων Ἰωνᾶ, Βαραχησίου, καὶ τῶν σὺν αὐτοῖς ἐννέα Μαρτύρων."
syMA.commemoration02.couplet1.title = titles_gr_GR_cog.Stichoi
syMA.commemoration02.couplet1.verse1 = "Ἔχεις Ἰωνᾶν, καὶ σὺ γῆ, πάντως μέγαν,"
syMA.commemoration02.couplet1.verse2 = "Κατ' οὐδὲν ἐνδέοντα τοῦ θαλαττίου."
syMA.commemoration02.couplet2.verse1 = "Διψῶν Βαραχήσιος Ἀθλητῶν τέλους,"
syMA.commemoration02.couplet2.verse2 = "Χανδὸν ζεούσης ἐκπίνει πίσσης σκύφον."
syMA.commemoration02.couplet3.verse1 = "Χριστοῦ ὑπερτμηθέντες ἄνδρες ἐννέα."
syMA.commemoration02.couplet3.verse2 = "Σύνεισιν ἤδη τάξεσι ταῖς ἐννέα."
syMA.commemoration02.narration.p01 = "Οἱ Ἅγιοι, Ἰωνᾶς καὶ Βαραχήσιος, ὑπῆρχον ἐκ Περσίδος, κατὰ τοὺς χρόνους Σαβωρίου Περσῶν, καὶ Κωνσταντίνου Βασιλέως Ῥωμαίων τοῦ μεγάλου. Μοναχοὶ δὲ ὄντες, καὶ τὸ ἑαυτῶν Μοναστήριον καταλιπόντες, ἦλθον ἐν πόλει, Μαρμιαβὼχ καλουμένῃ· καὶ ἐν αὐτῇ κατακλείστους εὑρόντες τοὺς Ἁγίους Μάρτυρας, Ζανιθᾶν, Λάζαρον, Μαρουθᾶν, Ναρσῆν, Ἠλίαν, Μάρην, Ἄβιβον, Σηβεήθην, καὶ Σάββαν, παρεθάῤῥυνον αὐτούς, καὶ πρὸς τοὺς ἀγῶνας ὑπήλειφον. Κατασχεθέντες δέ, ἤχθησαν πρὸς τοὺς τρεῖς ἄρχοντας Μασδράθ, Σιρῶ, καί Μαρμισῆν· ὑφ' ὧν παραινέσεις ἅμα καὶ ἀπειλὰς δεξάμενοι, καὶ μὴ πεισθέντες αὐτοῖς, πρῶτον δεσμοῦνται νόμῳ Περσικῷ."
syMA.commemoration02.narration.p02 = "Εἶτα, ὁ μὲν Ἰωνᾶς ῥάβδοις τραχείαις τύπτεται· καὶ σχοινίοις διαληφθείς, ἔξω που ὑπαίθριος τῷ κρυμῷ, πρὸς τὸ ταλαιπωρεῖσθαι βάλλεται. Ὁ δὲ Βαραχήσιος, βώλους χαλκοῦς ἐκπυρωθέντας, κατὰ τῶν μασχαλῶν δέχεται· καὶ ἄφνω ἐπί τε τοῖς βλεφάροις καὶ τοῖς ὠσὶ καὶ τοῖς λάρυγξι τῶν Ἁγίων, μόλυβδον καταχέουσι. Καὶ ὁ μὲν Βαραχήσιος, δεθεὶς τοὺς πόδας, κρεμᾶται ἐν τῇ φυλακῇ· ὁ δὲ Ἅγιος Ἰωνᾶς, τέμνεται τοὺς δακτύλους χειρῶν καὶ ποδῶν, καὶ τῆς κεφαλῆς τὸ δέρμα ἀφαιρεῖται, καὶ τὴν γλῶτταν τέμνεται, καὶ ἐν χαλκῷ, πίσσης μεστῷ, ἐμβάλλεται, ἐξ οὗ ἀβλαβὴς διεξῆλθε· καὶ μετὰ ταῦτα κατασφίγγουσιν αὐτὸν ἐν κοχλίᾳ τεκτονικῷ, καὶ συντρίβουσιν αὐτοῦ τὰ ὀστᾶ· εἶθ' οὕτω πρίζουσι μέσον, καὶ ἐν λάκκῳ κρύπτουσι βαθυτάτῳ, ἐν ᾧ τὸ τέλος ἐδέξατο."
syMA.commemoration02.narration.p03 = "Ὁ δὲ Ἅγιος Βαραχήσιος, εἰς ἐξέτασιν ἀχθείς, γυμνὸς σύρεται ἐπ' ἀκάνθαις, καὶ περιπείρεται καλάμοις ὀξέσι· καὶ ἐν κοχλίᾳ βληθείς, καὶ ὅλον τὸ σῶμα κατακλασθείς, καὶ κατὰ τοῦ φάρυγγος πίσσαν ἐπιχεθεὶς βράζουσαν, ἀπέδωκε τὴν ψυχήν. Συγκατετέθησαν δὲ αὐτῶν τὰ Λείψανα, καὶ ἐτάφησαν ἅμα τοῖς ἐννέα Μάρτυσιν· ἐκείνων μὲν τελειωθέντων κατὰ τὴν εἰκοστὴν ἑβδόμην τοῦ Μαρτίου Μηνός, τοῦ δὲ Ἁγίου Ἰωνᾶ καὶ Βαραχησίου, κατὰ τὴν εἰκοστὴν ἐνάτην."

syMA.commemoration03.text = "Τῇ αὐτῇ ἡμέρᾳ, μνήμη τοῦ Ὁσίου Πατρὸς ἡμῶν καὶ Ὁμολογητοῦ Εὐσταθίου Βιθυνίας."
syMA.commemoration03.couplet1.title = titles_gr_GR_cog.Stichoi
syMA.commemoration03.couplet1.verse1 = "Τὸν πηλὸν ἐκδύς, Εὐστάθιε παμμάκαρ,"
syMA.commemoration03.couplet1.verse2 = "Χριστῷ παρέστης τῷ δι' ἡμᾶς πηλίνῳ."

syMA.lastline = "Ταῖς αὐτῶν ἁγίαις πρεσβείαις, ὁ Θεὸς ἐλέησον ἡμᾶς. Ἀμήν."

cl.syMA.commemoration01.text = "[saint/com 1]"

cl.syMA.commemoration02.text = "[saint/com 2]"

cl.syMA.commemoration03.text = "[saint/com 3]"

cl.syMA.commemoration04.text = "[saint/com 4]"

cl.syMA.commemoration05.text = "[saint/com 5]"

cl.syMA.commemoration06.text = "[saint/com list]"

