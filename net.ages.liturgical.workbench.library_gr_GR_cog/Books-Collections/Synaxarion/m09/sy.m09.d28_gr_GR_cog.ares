A_Resource_Whose_Name = sy.m09.d28_gr_GR_cog

syMA.commemoration01.text = "Τῇ ΚΗʹ τοῦ αὐτοῦ μηνός μνήμη τοῦ ὁσίου Πατρὸς ἡμῶν καὶ Ὁμολογητοῦ Χαρίτωνος."
syMA.commemoration01.couplet1.title = titles_gr_GR_cog.Stichoi
syMA.commemoration01.couplet1.verse1 = "Τῆς γῆς πατήσας τὰς τρυφὰς ὁ Χαρίτων,"
syMA.commemoration01.couplet1.verse2 = "Κατατρυφᾷ νῦν οὐρανοῦ τῶν χαρίτων."
syMA.commemoration01.single1 = "Εἰκάδι ὀγδοάτῃ Χαρίτων θάνε γήραϊ μακρῷ."
syMA.commemoration01.narration.p01 = "Οὗτος ὑπῆρχεν ἐπὶ Αὐρηλιανοῦ τοῦ βασιλέως, ἐκ πόλεως Ἰκονίου τῆς Λυκαόνων ἐπαρχίας· ὃς προσαχθεὶς τῷ Ὑπατικῷ καὶ παῤῥησίᾳ τὸν Χριστὸν Θεὸν ὁμολογήσας, τύπτεται ἐκ τεσσάρων καὶ πυρὶ καταφλέγεται. Μετὰ δὲ τὴν καταστροφὴν Αὐρηλιανοῦ, ἀπολυθεὶς καὶ ἐν τῇ ἐρήμῳ λῃσταῖς περιπεσὼν καὶ δεσμευθείς, λυτροῦται τούτων τρόπῳ τοιῷδε· Εἰς τὸ κεράμιον, ἐν ᾧ εἶχον τὸν οἶνον οἱ λῃσταί, ἔχις προσερπύσασα, τὸν ἰὸν ἐξέχεεν, οὗ ἐμφορηθέντες ἐξέψυξαν. Αὐτὸς δέ, τὸ σπήλαιον ἐκκλησίαν ποιήσας καὶ πλῆθος μοναχῶν συναγαγών, εἰς μονὴν ἀποκατέστησεν, ἐξ ἀκροτόμου πέτρας ὕδωρ ἐξενεγκών, καὶ ἰατὴρ παντοίων νοσημάτων φανείς, ἐν γήρᾳ βαθεῖ τὸν βίον κατέλυσε."

syMA.commemoration02.text = "Τῇ αὐτῇ ἡμέρᾳ μνήμη τοῦ ἁγίου Προφήτου Βαρούχ."
syMA.commemoration02.narration.p01 = "Ἡ τῶν Προφητῶν ἀκριβὴς διόπτρα, ἡ τοῦ Ἱερεμίου πνοὴ καὶ ἀνάπαυλα, ὁ θεῖος Βαρούχ, ἐφεπόμενος ἦν τῷ διδασκάλῳ Ἱερεμίᾳ, ὅτε ὡς αἰχμάλωτος οὗτος εἰς Αἴγυπτον κατήγετο, θρηνῶν τὴν ἅλωσιν τῆς Ἱερουσαλήμ· καὶ ὡς ἐν δυσὶ σώμασι μία ψυχὴ ἐν ἀμφοτέροις ἐγνωρίζετο τοῖς προφήταις, ἐπεὶ ἕνα ταξίαρχον εἶχον, τὸ Θεῖον Πνεῦμα, ἀμφότεροι· τρανοτέρως μέντοι ὁ Βαροὺχ τὰς περὶ τῆς Χριστοῦ οἰκονομίας ἀνεκελάδησε, λέγων· Οὗτος ὁ Θεὸς ἡμῶν, οὐ λογισθήσεται ἕτερος πρὸς αὐτόν, καὶ τὰ ἑξῆς. Εὕροι δʼ ἄν τις καὶ πλείονα, φιλοπόνως τὰς προφητικὰς βίβλους ἐπανακρίνων, τὸν προφήτην Βαροὺχ τὰ περὶ τοῦ Χριστοῦ καὶ τῆς Ἱερουσαλὴμ προαγγέλλοντα. Οὗτος οὖν θεοφιλῶς πολιτευσάμενος, πρὸς Κύριον ἐξεδήμησεν."

syMA.commemoration03.text = "Τῇ αὐτῇ ἡμέρᾳ μνήμη τῶν ἁγίων Μαρτύρων καὶ αὐταδέλφων Ἀλεξάνδρου, Ἀλφειοῦ καὶ Ζωσίμου· καὶ τοῦ ἁγίου Μάρτυρος Μάρκου τοῦ ποιμένος· καὶ τῶν ἁγίων Μαρτύρων Νίκωνος, Νέωνος, Ἡλιοδώρου καὶ τῶν λοιπῶν παρθένων καὶ παίδων."
syMA.commemoration03.couplet1.title = titles_gr_GR_cog.Stichoi
syMA.commemoration03.couplet1.verse1 = "Εἰσδύντες εἰς γῆν Μάρτυρες τρεῖς Κυρίου,"
syMA.commemoration03.couplet1.verse2 = "Ἐκεῖθεν ἐκδύνουσιν εἰς θείαν δρόσον."
syMA.commemoration03.couplet2.verse1 = "Ποιμὴν ὁ Μᾶρκος, Μᾶρκος, ὃν κτείνει ξίφος·"
syMA.commemoration03.couplet2.verse2 = "Ποιμὴν προβάτων, ὡς ὁ τῆς Γραφῆς Ἄβελ."
syMA.commemoration03.couplet3.verse1 = "Ἡλιόδωρος, Νίκων, ἀλλὰ καὶ Νέων,"
syMA.commemoration03.couplet3.verse2 = "Χριστοῦ κατʼ ἐχθρῶν ἐκ ξίφους νίκη νέα."
syMA.commemoration03.couplet4.verse1 = "Τμηθέντα Παίδων καὶ Γυναικῶν μυρία,"
syMA.commemoration03.couplet4.verse2 = "Ὦ παῖ Γυναικός, καὶ Θεέ, πλήθη δέχου."
syMA.commemoration03.narration.p01 = "Οὗτοι οἱ Ἅγιοι ὑπῆρχον ἐπὶ Διοκλητιανοῦ βασιλέως, ἐν πόλει Πισσιδείας, Μάγνου ἡγεμονεύοντος. Ὁ δὲ μακάριος Μᾶρκος ἦν ποιμαίνων πρόβατα, λευκὴν ἔχων τὴν κόμην τῆς κεφαλῆς καὶ βαθεῖαν μέχρι καὶ πτέρνης αὐτῆς. Ἐπεὶ δὲ διεγνώσθη, ὡς εἴη χριστιανός, παραχρῆμα κρεμασθείς, ξέεται· εἶτα παρεπέμφθη ἐν Κλαυδιουπόλει. Προσκληθέντων δὲ χαλκοτύπων, κατασκευῆς, ἕνεκα τῶν τοῦ Μάρτυρος δεσμῶν, προσήχθησαν τρεῖς ἀδελφοί, Ἀλέξανδρος, Ἀλφειὸς καὶ Ζώσιμος, τὴν Κατάλυτον οἰκοῦντες κώμην, βάναυσοι τὴν τέχνην καὶ τῆς τοῦ σιδήρου ἐργασίας ἐπιστήμονες. Ἀρξαμένων δὲ τύπτειν, κατέῤῥει ὁ σίδηρος ὡς ὕδωρ, καὶ αἱ χεῖρες αὐτῶν ἐνάρκουν."
syMA.commemoration03.narration.p02 = "Οἱ δέ, τὸ συμβὰν θαυμάσαντες καὶ φωνῆς θείας ἐπακούσαντες, προτρεπούσης συναθλῆσαι αὐτοὺς τῷ Μάρκῳ, οὐκ ἠμέλησαν, ἀλλὰ χριστιανοὺς ἑαυτοὺς ὡμολόγησαν. Εὐθὺς δὲ στρέβλαις ὑπεβλήθησαν, καὶ μόλυβδον ζέοντα διὰ τοῦ στόματος ἐδέξαντο, καὶ ἐν πέτρᾳ προσηλώθησαν καὶ τοῦ βίου ἐξῆλθον. Ὁ δὲ Μᾶρκος, ὑποδεθεὶς κρηπῖδας καὶ μαστιχθεὶς ἱκανῶς καὶ ὀβελίσκοις καταπαρεὶς καὶ τὴν γλῶτταν τμηθεὶς καὶ ἐν πέτρᾳ καθηλωθείς, τὴν κεφαλὴν ἀπετμήθη. Ὁμοίως δὲ καὶ Νίκων καὶ Ἡλιόδωρος καὶ Νέων, κρατηθέντες μετὰ νηπίων καὶ παρθένων πολλῶν, ἐν τῷ λεγομένῳ Μωρομιλίῳ, ὑπὸ ξίφους ἀνῃρέθησαν."

syMA.commemoration04.text = "Τῇ αὐτῇ ἡμέρᾳ μνήμη τοῦ ἁγίου Μάρτυρος Εὐσταθίου τοῦ Ῥωμαίου."
syMA.commemoration04.couplet1.title = titles_gr_GR_cog.Stichoi
syMA.commemoration04.couplet1.verse1 = "Ῥωμαῖος ἐστίν, ἀλλὰ καὶ ῥωμαλέος,"
syMA.commemoration04.couplet1.verse2 = "Ὁ Μάρτυς Εὐστάθιος, ἀθλῶν πρὸς ξίφος."

syMA.commemoration05.text = "Τῇ αὐτῇ ἡμέρᾳ μνήμη τοῦ ἁγίου Μάρτυρος Ἀλεξάνδρου καὶ τῶν σὺν αὐτῷ τριάκοντα Μαρτύρων."
syMA.commemoration05.couplet1.title = titles_gr_GR_cog.Stichoi
syMA.commemoration05.couplet1.verse1 = "Ἔξαρχον Ἀλέξανδρον εἶχον τοῦ τέλους,"
syMA.commemoration05.couplet1.verse2 = "Τμηθέντες ἄνδρες, ὧν ἀριθμὸς τρισδέκα."

syMA.lastline = "Ταῖς αὐτῶν ἁγίαις πρεσβείαις, ὁ Θεός, ἐλέησον ἡμᾶς. Ἀμήν."

cl.syMA.commemoration01.text = "[saint/com 1]"

cl.syMA.commemoration02.text = "[saint/com 2]"

cl.syMA.commemoration03.text = "[saint/com 3]"

cl.syMA.commemoration04.text = "[saint/com 4]"

cl.syMA.commemoration05.text = "[saint/com 5]"

cl.syMA.commemoration06.text = "[saint/com list]"
