A_Resource_Whose_Name = sy.m07.d18_gr_GR_cog

syMA.commemoration01.text = "Τῇ ΙΗʹ τοῦ αὐτοῦ μηνός, μνήμη τοῦ Ἁγίου Μάρτυρος Αἰμιλιανοῦ."
syMA.commemoration01.couplet1.title = titles_gr_GR_cog.Stichoi
syMA.commemoration01.couplet1.verse1 = "Αἰμιλιανὸς εἰς πυρὰν βεβλημένος,"
syMA.commemoration01.couplet1.verse2 = "Χριστῷ παραστάς, τέρπεται σὺν Ἀγγέλοις."
syMA.commemoration01.single1 = "Ὀγδοάτῃ δεκάτῃ φλογὶ Αἰμιλιανὸς ἐβλήθη."
syMA.commemoration01.narration.p01 = "Οὗτος ὑπῆρχεν ἐκ Δοροστόλου, πόλεως Μοισίας, δοῦλος ὑπάρχων Ἕλληνός τινος, κατὰ τοὺς χρόνους Ἰουλιανοῦ τοῦ παραβάτου καὶ Καπετολίνου Βικαρίου. Σεβόμενος δὲ τὸν Χριστὸν καὶ τὰ εἴδωλα μυσαττόμενος, εὑρὼν ἐπιτήδειον ἡσυχίας καιρόν, λαβὼν σφῦραν, εἰσῆλθεν εἰς τὸν ναὸν τῶν εἰδώλων καὶ συνέτριψε πάντα τὰ εἴδωλα καὶ τὰς θυσίας διεσκόρπισεν. Ἀγομένων δὲ ἑτέρων διὰ τοῦτο καὶ αἰκιζομένων, ἑαυτὸν ἀπελθὼν προσαγγέλλει, καὶ τύπτεται βουνεύροις· καὶ εἰς κάμινον πυρὸς βληθεὶς καὶ ἄφλεκτος διαμείνας, τῷ Θεῷ τὸ πνεῦμα παρέδωκεν."

syMA.commemoration02.text = "Τῇ αὐτῇ ἡμέρᾳ, μνήμη τῶν Ἁγίων Μαρτύρων Παύλου, Θεῆς καὶ Οὐαλεντίνης."
syMA.commemoration02.couplet1.title = titles_gr_GR_cog.Stichoi
syMA.commemoration02.couplet1.verse1 = "Αἰγυπτιάζεις, Παῦλε, γλώττῃ τοῦ γένους,"
syMA.commemoration02.couplet1.verse2 = "Οὐ μήν γε πίστει· τοιγαροῦν κτείνῃ ξίφει."
syMA.commemoration02.couplet2.verse1 = "Οὐαλεντῖναν καὶ Θεὴν ἠρτημένας,"
syMA.commemoration02.couplet2.verse2 = "Ἐχθροὶ Θεοῦ ξαίνουσιν ὡς ἐχθρὰς πλάνης."
syMA.commemoration02.narration.p01 = "Οὗτοι ἀδελφοὶ ὑπῆρχον, Αἰγύπτιοι μὲν τῷ γένει· ἐπὶ δὲ τὴν πόλιν Διοκαισάρειαν ἀχθέντες, παρέστησαν Φιρμιλιανῷ τῷ ἄρχοντι, καὶ τοὺς λαιοὺς τῶν ποδῶν καυτῆρσιν ἀχρειοῦνται, καὶ τοὺς δεξιοὺς ἐξορύττονται ὀφθαλμούς. Καὶ ἡ μὲν Ἁγία Οὐαλεντῖνα καὶ ἡ Θεή, ἐπὶ ξύλου ταθεῖσαι, ξέονται ἀφειδῶς καὶ θανατοῦνται. Παῦλος δὲ ἀχθεὶς καὶ βασανισθεὶς πρότερον, εἶτα ἐπευξάμενος πᾶσι μεγάλῃ τῇ φωνῇ ὑπὲρ χριστιανῶν, ὑπὲρ Ἰουδαίων καὶ Σαμαρειτῶν, καὶ τοῦ παυθῆναι τὸν διωγμόν, εἰς οἶκτον πάντας ἐκίνησε. Καὶ οὕτως ἐτμήθη τὴν κεφαλήν."

syMA.commemoration03.text = "Μνήμη τοῦ Ἁγίου Μάρτυρος Ὑακίνθου τοῦ ἐν Ἀμάστριδι."
syMA.commemoration03.couplet1.title = titles_gr_GR_cog.Stichoi
syMA.commemoration03.couplet1.verse1 = "Ὡς ὀσφράδιον ὑακίνθιον, Λόγε,"
syMA.commemoration03.couplet1.verse2 = "Δέξαι τὸν Ὑάκινθον αὐτοῖς καλάμοις."

syMA.commemoration04.text = "Ὁ Ἅγιος Μάρτυς Μάρκελλος, ἐν κραβάτῳ πυρακτωθέντι ἁπλωθείς, τελειοῦται."
syMA.commemoration04.couplet1.title = titles_gr_GR_cog.Stichoi
syMA.commemoration04.couplet1.verse1 = "Ἀνακλιθεὶς Μάρκελλος εἰς πυρὸς κλίνην,"
syMA.commemoration04.couplet1.verse2 = "Ὕπνωσεν ὕπνον τὸν μακάριον πάνυ."

syMA.commemoration05.text = "Οἱ Ἅγιοι Μάρτυρες Δάσιος καὶ Μάρων ξίφει τελειοῦνται."
syMA.commemoration05.couplet1.title = titles_gr_GR_cog.Stichoi
syMA.commemoration05.couplet1.verse1 = "Ἡ τῆς κεφαλῆς ἐκτομὴ τοῦ Δασίου"
syMA.commemoration05.couplet1.verse2 = "Τέλους ὁμοίου σοι, Μάρων, δᾳδουχία."

syMA.commemoration06.text = "Ὁ Ὅσιος Παμβὼ ἐν εἰρήνῃ τελειοῦται."
syMA.commemoration06.couplet1.title = titles_gr_GR_cog.Stichoi
syMA.commemoration06.couplet1.verse1 = "Ἑαυτὸν ἐσταύρωσε Παμβὼ τῷ βίῳ,"
syMA.commemoration06.couplet1.verse2 = "Καὶ σοὶ παρέστη, Σῶτερ ἐσταυρωμένε."

syMA.commemoration07.text = "Μνήμη τῶν ἐν Ἁγίοις Πατέρων ἡμῶν Στεφάνου Πατριάρχου Κωνσταντινουπόλεως, τοῦ ἐξ Ἀμασείας μετατεθέντος, καὶ Ἰωάννου Μητροπολίτου Χαλκηδόνος, τοῦ ὁμολογητοῦ."
syMA.commemoration07.couplet1.title = titles_gr_GR_cog.Stichoi
syMA.commemoration07.couplet1.verse1 = "Λυθέντες ἐκ γῆς οἱ δύο Ἐπίσκοποι,"
syMA.commemoration07.couplet1.verse2 = "Πάρεισιν ἤδη τῷ Νόων Ἐπισκόπῳ."

syMA.commemoration08.text = "Τῇ αὐτῇ ἡμέρᾳ, τὰ ἐγκαίνια τοῦ Ναοῦ τῆς Ὑπεραγίας Θεοτόκου ἐν τοῖς Καλλιστράτου."
syMA.commemoration08.couplet1.title = titles_gr_GR_cog.Stichoi
syMA.commemoration08.couplet1.verse1 = "Ναὸς Θεοῦ πέλουσα, Ἁγνὴ Παρθένε,"
syMA.commemoration08.couplet1.verse2 = "Ναὸν σὸν ἡγίασας τῇ χάριτί σου."

syMA.lastline = "Ταῖς αὐτῶν ἁγίαις πρεσβείαις, ὁ Θεός, ἐλέησον ἡμᾶς, Ἀμήν."

cl.syMA.commemoration01.text = "[saint/com 1]"

cl.syMA.commemoration02.text = "[saint/com 2]"

cl.syMA.commemoration03.text = "[saint/com 3]"

cl.syMA.commemoration04.text = "[saint/com 4]"

cl.syMA.commemoration05.text = "[saint/com 5]"

cl.syMA.commemoration06.text = "[saint/com list]"

