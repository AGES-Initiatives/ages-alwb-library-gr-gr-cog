A_Resource_Whose_Name = sy.m02.d28_gr_GR_cog

syMA.commemoration01.text = "Τῇ Κῌʹ τοῦ αὐτοῦ μηνός, μνήμη τοῦ Ὁσίου Πατρὸς ἡμῶν καὶ Ὁμολογητοῦ Βασιλείου, συνασκητοῦ τοῦ Ἁγίου Προκοπίου."
syMA.commemoration01.couplet1.title = titles_gr_GR_cog.Stichoi
syMA.commemoration01.couplet1.verse1 = "Ὁ Βασίλειος Χριστὸν ἐν ψυχῇ φέρων,"
syMA.commemoration01.couplet1.verse2 = "Ψυχὴν σκιᾶς τίθησι τῆς αὐτοῦ χάριν."
syMA.commemoration01.single1 = "Κρύψαν ὑπὸ χθόνα εἰκόνα ὀγδοάτῃ Βασίλειον."
syMA.commemoration01.narration.p01 = "Οὗτος ὑπῆρχεν ἐπὶ τῆς βασιλείας Λέοντος τοῦ Εἰκονομάχου. Καταλιπὼν δὲ τὸν κόσμον καὶ τὰ ἐν κόσμῳ, ἐγένετο Μοναχός. Καὶ καλῶς ἀσκήσας πρότερον, ὕστερον δὲ τῆς τῶν ἁγίων εἰκόνων ῥιφείσης τιμῆς, σπουδαίως ἀντέστη τοῖς Εἰκονομάχοις. Ὅθεν κρατηθείς, καὶ πολλὰ τιμωρηθείς, οὐκ ἐνέδωκεν, ἀλλὰ τὴν ἀλήθειαν ἐκήρυττε μέχρι θανάτου, συμμαχοῦντα ἔχων καὶ τὸν θεῖον Προκόπιον. Διὸ ἐξέσθη ἅπαν τὸ σῶμα καὶ τὸν τράχηλον, καὶ τῆ φρουρᾶ παρεδόθη. Σοῦ δὲ τυράννου τελευτήσαντος, ἀπελύθη· καὶ τῆς φυλακῆς ἐξελθών, τῆς ὁμοίας ἐπεμελεῖτο διαγωγῆς· καὶ πολλοὺς πρὸς τὴν ἀρετὴν ἐπαλείφων, καὶ πρὸς τὴν ὀρθόδοξον πίστιν ἐπανάγων ἐν διαφόροις καιροῖς, πρὸς τὸν Θεόν, ὃν ἐπόθησεν ἐκ βρέφους, χαίρων καὶ εὐχαριστῶν ἐξεδήμησε."

syMA.commemoration02.text = "Τῇ αὐτῇ ἡμέρᾳ, μνήμη τοῦ Ἁγίου Ἱερομάρτυρος Προτερίου, Ἀρχιεπισκόπου Ἀλεξανδρείας."
syMA.commemoration02.couplet1.title = titles_gr_GR_cog.Stichoi
syMA.commemoration02.couplet1.verse1 = "Ὁ Προτέριος σφάττεται τοῖς καλάμοις,"
syMA.commemoration02.couplet1.verse2 = "Ὀξυγράφου κάλαμος ὢν κατὰ πλάνης."
syMA.commemoration02.narration.p01 = "Οὗτος ὁ μακάριος πρεσβύτερος ἦν ἐν τῆ κατ' Ἀλεξάνδρειαν Ἐκκλησίᾳ. Καὶ συνελθὼν τοῖς ἐν Κωνσταντινουπόλει ἀνελθοῦσιν Ἀλεξανδρεῦσι, καὶ πλείστα τοῖς Ἁγίοις Πατράσιν ἀγωνισάμενος κατὰ τῶν δυσσεβῶν αἱρέσεων, Ἐπίσκοπος Ἀλεξανδρείας ὑπὸ τῆς Συνόδου προβάλλεται. Στασιαζόντων δέ, ὅσοιτὰ Εὐτυχοῦς καὶ Νεστορίου φρονοῦντες ἐτύγχανον, καὶ τὴν σιτοπομπίαν κωλύσειν ἐπαπειλησάντων, ὁ εὐσεβὴς βασιλεὺς Μαρκιανός, οὐκ εἰς Ἀλεξάνδρειαν τὸν σῖτον, ἀλλ' εἰς τὸ Πηλούσιον ἀνάγειν διὰ τοῦ Νείλου παρεκελεύσατο. Ὅθεν οἱ Ἀλεξανδρεῖς λιμώξαντες, μεσίτην τὸν Ἀρχιερέα πρὸς τὸν Βασιλέα προβάλλονται. Ὁ δέ, τῆ τοῦ Ἀρχιερέως εἴξας παρακλήσει, πάλιν ἐν Ἀλεξανδρείᾳ κατάγεσθαι τὸν σῖτον παρεκελεύσατο."
syMA.commemoration02.narration.p02 = "Μετὰ δὲ τὴν τελευτὴν τοῦ εὐσεβεστάτου βασιλέως Μαρκιανοῦ, Τιμόθεός τις, τὴν ἐπωνυμίαν Αἴλουρος, ἀσέληνόν τινα νύκτα ἐπιτηρήσας, καὶ τοῖς τῶν μοναζόντων κελλίοις ἀωρὶ τῶν νυκτῶν ἐπιστάς, Ἄγγελον ἑαυτὸν εἶναι ἔφησε, καὶ τῆς κοινωνίας ἀποστῆναι Προτερίου ἐπέσκηψε τούτοις. Οἱ δέ, ὡς ἁπλοϊκῶς ἐξαπατηθέντες, στάσιν κατὰ τοῦ Ἀρχιερέως ἐγείρουσιν. Οὗτος δὲ φεύγων, τὸν θειότατον Προφήτην Ἡσαΐαν ἐθεάσατο λέγοντα· Ὑπόστρεψον, κἆγὼ περιμένω διαδέξασθαί σε· τοῦτο δὲ ἐδήλου τάχα τὴν βιαίαν αὐτοῦ τελευτήν."
syMA.commemoration02.narration.p03 = "Ὑποστρέψας οὖν, καὶ ἐν τῆ θείᾳ κολυμβήθρᾳ εἰσελθών, ὑπ' αὐτῶν ἐκεῖσε καλάμοις ὀξέσι κατασφάττεται. Εἶτα χειροτονοῦσιν ἀντ' ἐκείνου τὸν ἀπατήσαντα αὐτοὺς Τιμόθεον, καὶ ἐπὶ τὸν τῆς Ἀρχιερωσύνης θρόνον ἀνάγουσιν. Ὅπερ μαθὼν ὁ μετὰ Μαρκιανὸν βασιλεύσας Λέων, τὸν μὲν Τιμόθεον ὑπὸ τὴν τῶν Ἐπισκόπων ἐξουσίαν κριθῆναι κανονικῶς ἐποίησεν· ὃν καὶ τῆς Ἀρχιερατικῆς τιμῆς γυμνώσαντες, εἰς Γάγγραν ἐξώρισαν· τοὺς δὲ κοινωνήσαντας λαϊκοὺς εἰς τὸν τοῦ Ἀρχιερέως φόνον, μάστιξι καὶ δημεύσεσι παιδεύσας ὁ βασιλεύς, ἕτερον Τιμόθεον ὀρθόδοξον, Σαλοφακιόλιον λεγόμενον, χειροτονηθῆναι Ἀλεξανδρείας Ἐπίσκοπον παρεκελεύσατο. Καὶ οὕτως ἡ στάσις πέρας εἴληφε."

syMA.commemoration03.text = "Τῇ αὐτῇ ἡμέρᾳ, μνήμη τοῦ Ἁγίου Μάρτυρος Νέστορος."
syMA.commemoration03.couplet1.title = titles_gr_GR_cog.Stichoi
syMA.commemoration03.couplet1.verse1 = "Οὐκ εἶχεν εἶδος, οὐδὲ κάλλος ἐν ξύλῳ,"
syMA.commemoration03.couplet1.verse2 = "Νέστωρ ἁπλωθείς, τὸ προφητικὸν φάναι."
syMA.commemoration03.narration.p01 = "Οὗτος ἦν κατὰ τοὺς χρόνους Δεκίου τοῦ βασιλέως, καὶ Πουπλίου ἡγεμόνος, ἐκ Πέργης τῆς Παμφυλίας. Διὰ δὲ τὸ σέβεσθαι τὸν Χριστόν, συνελήφθη παρὰ τοῦ ἄρχοντος Εἰρηνάρχου, καὶ ἤχθη πρὸς τὸν ἡγεμόνα. Καὶ ὁμολογήσας κατενώπιον αὐτοῦ τὴν εἰς Χριστὸν πίστιν, σταυροῦται· καὶ πρὸς τὸν Θεὸν εὐχαρίστους φωνὰς ἀφείς, καὶ τοὺς Πιστοὺς ἐπιστηρίζων, τὸ πνεῦμα παρέδωκε."

syMA.commemoration04.text = "Τῇ αὐτῇ ἡμέρᾳ, μνήμη τῶν Ἁγίων γυναικῶν Κύρας καὶ Μαράνας."
syMA.commemoration04.couplet1.title = titles_gr_GR_cog.Stichoi
syMA.commemoration04.couplet1.verse1 = "Καταξιοῦνται Μαράνα τε καὶ Κύρα,"
syMA.commemoration04.couplet1.verse2 = "Σαρκὸς μαρασμῷ, κυριεύειν τοῦ πόλου."
syMA.commemoration04.narration.p01 = "Ταύταις πατρὶς μὲν ἡ πρὸ ἔω κειμένη Βέῤῥοια· γένος δὲ τὸ τῆς πατρίδος ἐπίσημον· ἀνατροφὴ δὲ τῷ γένει συμβαίνουσα. Ἀλλὰ τούτων ἁπάντων ὑπεριδοῦσαι, καὶ εἴσω γενόμεναι τινὸς οἰκίσκου, πηλῷ τε καὶ λίθοις ἀναφράξασαι τὴν θύραν, καὶ θυρίδιον μικρὸν ἐάσασαι, δι' αὐτοῦ τὴν ἀναγκαίαν τροφὴν εἰσεδέχοντο, καὶ ταῖς πρὸς αὐτὰς ἀφικνουμέναις γυναιξὶ διελέγοντο, καὶ τῷ Θεῷ τὰς δοξολογίας ἀνέπεμπον. Καὶ ὅλον μὲν τὸν ἐνιαυτὸν ἐν ἡσυχίᾳ διῆγον, μόνον δὲ τὸν τῆς Πεντηκοστῆς καιρὸν τὴν διάλεξιν ἐποιοῦντο. Σοῖς δὲ σώμασιν ἔφερον σιδήρου βάρος ἄπειρον, τὰ δὲ περιβόλαια μέγιστα εἶχον· ἀσιτείᾳ δὲ καὶ καρτερίας ὑπομονῆ τοσοῦτον διήνεγκαν, ὡς διὰ τεσσαράκοντα ἡμερῶν ἅπαξ μεταλαμβάνειν τροφῆς, ἐπὶ τρεῖς ὅλους ἐνιαυτούς."
syMA.commemoration04.narration.p02 = "Ἀλλὰ καὶ εἰς τὸν ζωοδόχον Σάφον τοῦ Χριστοῦ πορευθεῖσαι, οὐδεμίας τροφῆς ἀπήλαυσαν, μέχρις ἅν τὴν προσκύνησιν ἐποιήσαντο. Καὶ πάλιν ἐπανελθοῦσαι, ἄσιτοι τὴν πορείαν διήνυσαν· τὸ δὲ τῆς ὁδοῦ μῆκος σταδίων ὑπῆρχεν εἴκοσι. Καὶ εἰς τὸ τῆς καλλινίκου Θέκλης τέμενος ἀπελθοῦσαι, ὡσαύτως διεπράξαντο. Αὗται μὲν οὖν τοιαύτῃ πολιτείᾳ τὸ θῆλυ κατακοσμήσασαι γένος, πρὸς τὸν ποθούμενον ἀνέδραμον Κύριον."

syMA.commemoration05.text = "Τῇ αὐτῇ ἡμέρᾳ, οἱ Ἅγιοι ἕξ Μάρτυρες, οἱ ἐξ Αἰγύπτου, ξίφει τελειοῦνται."
syMA.commemoration05.couplet1.title = titles_gr_GR_cog.Stichoi
syMA.commemoration05.couplet1.verse1 = "Ξίφει θανεῖν ἔγραψαν ἓξ Αἰγυπτίους,"
syMA.commemoration05.couplet1.verse2 = "Οἱ τοῦ χρόνου γράψαντες ἄθλους καὶ βίους."

syMA.commemoration06.text = "Τῇ αὐτῇ ἡμέρᾳ, οἱ Ἅγιοι Ἀπόστολοι Νυμφᾶς καὶ Εὔβουλος, ἐν εἰρήνῃ τελειοῦνται."
syMA.commemoration06.couplet1.title = titles_gr_GR_cog.Stichoi
syMA.commemoration06.couplet1.verse1 = "Χριστοῦ φυτεία Χρισταπόστολοι δύο,"
syMA.commemoration06.couplet1.verse2 = "Χριστῷ σύνεισιν Εὔβουλος Νυμφᾶς ἅμα."

syMA.commemoration07.text = "Τῇ αὐτῇ ἡμέρᾳ, ὁ Ὅσιος Βάρσος, Ἐπίσκοπος Δαμασκοῦ, ἐν εἰρήνῃ τελειοῦται."
syMA.commemoration07.couplet1.title = titles_gr_GR_cog.Stichoi
syMA.commemoration07.couplet1.verse1 = "Πανήγυριν ῥέοντος ἐκλιπὼν βίου,"
syMA.commemoration07.couplet1.verse2 = "Σύνεστι Βάρσος Ἀγγέλων πανηγύρει."

syMA.commemoration08.text = "Τῇ αὐτῇ ἡμέρᾳ, ὁ Ἅγιος Μάρτυς Ἀβρίκιος ξίφει τελειοῦται."
syMA.commemoration08.couplet1.title = titles_gr_GR_cog.Stichoi
syMA.commemoration08.couplet1.verse1 = "Χριστοῦ λατρευτῆς αὐχένα τμηθεὶς ξίφει,"
syMA.commemoration08.couplet1.verse2 = "Θεῶν λατρευτὰς Ἀβίρκιος αἰσχύνει."

syMA.commemoration09.text = "Ἡ Ἁγία Νεομάρτυς Κυράννα, ἡ σωφρονεστάτη, κατὰ τὴν Θεσσαλονίκην ἐν βασάνοις τελειοῦται ἐν ἔτει ᾳψναʹ (1751)."
syMA.commemoration09.couplet1.title = titles_gr_GR_cog.Stichoi
syMA.commemoration09.couplet1.verse1 = "Κυράννα παθῶν καὶ βασάνων κυρία,"
syMA.commemoration09.couplet1.verse2 = "Φανεῖσ' ἀπῆλθε πρὸς Κύριον Κυρίων."

syMA.lastline = "Ταῖς αὐτῶν ἁγίαις πρεσβείαις, ὁ Θεὸς ἐλέησον ἡμᾶς. Ἀμήν."

cl.syMA.commemoration01.text = "[saint/com 1]"

cl.syMA.commemoration02.text = "[saint/com 2]"

cl.syMA.commemoration03.text = "[saint/com 3]"

cl.syMA.commemoration04.text = "[saint/com 4]"

cl.syMA.commemoration05.text = "[saint/com 5]"

cl.syMA.commemoration06.text = "[saint/com list]"

