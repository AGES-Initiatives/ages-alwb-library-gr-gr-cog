A_Resource_Whose_Name = sy.m07.d31_gr_GR_cog

syMA.commemoration01.text = "Τῇ ΛΑʹ τοῦ αὐτοῦ μηνός, μνήμη τοῦ ἁγίου καὶ δικαίου Εὐδοκίμου."
syMA.commemoration01.couplet1.title = titles_gr_GR_cog.ti.Verses
syMA.commemoration01.couplet1.verse1 = "Τὸν θεῖον Εὐδόκιμον, ᾧ βίος γέλως,"
syMA.commemoration01.couplet1.verse2 = "Τὸ θεῖον εὐδόκησεν ἐκστῆναι βίου."
syMA.commemoration01.single1 = "Δέχνυται Εὐδόκιμον πρώτῃ τάφος ἐν τριακοστῇ."
syMA.commemoration01.narration.p01 = "Οὗτος ὁ μακάριος ὑπῆρχεν ἐπὶ τῆς βασιλείας Θεοφίλου τοῦ μισοχρίστου· οὗ οἱ γεννήτορες, σὺν τῇ τοῦ βίου περιφανείᾳ, (πατρίκιοι γὰρ ἦσαν) καὶ ὀρθόδοξοι ἐγνωρίζοντο, Βασίλειος καὶ Εὐδοκία καλούμενοι, Καππαδόκαι τὸ γένος. Διὸ καλῶς ὁ Εὐδόκιμος ὑπʼ αὐτῶν ἀναγόμενος τὰ εἰς ἀρετήν, κανδιδάτος ὑπὸ Θεοφίλου τιμᾶται, καὶ στρατοπεδαρχεῖν τάσσεται, πρῶτον μὲν κατὰ τὴν τῶν Καππαδοκῶν, ἔπειτα καὶ κατὰ πᾶσαν τὴν γῆν τῶν Ῥωμαίων. Ἦν γὰρ ζυγός τις δίκαιος καὶ κανών, ἰσότητα πᾶσαν φυλάττων, ἐλεημοσύνας τε ὅτι πλείστας ἐκτελῶν καθʼ ἑκάστην καὶ ἐν Ἐκκλησίαις καλλιεργῶν τε καὶ καρποφορῶν, χήραις καὶ ὀρφανοῖς ἐπαρκῶν, καὶ ἁπλῶς πάσης ἀρετῆς ἰδέαν μετερχόμενος ἦν. Οὕτω τοίνυν ὁ μακάριος κατὰ Θεὸν πολιτευόμενος, νόσῳ σωματικῇ κατασχεθείς, τὸ πνεῦμα αὐτοῦ τῷ Θεῷ παρέθετο. Οἱ δὲ προσήκοντες, τὴν αὐτοῦ κέλευσιν ἀποπληροῦντες, μετά γε τῶν ἐνδυμάτων καὶ ὑποδημάτων τὸ τίμιον αὐτοῦ σῶμα θάπτουσι, θαύμασι πολλοῖς ὑπὸ τοῦ Θεοῦ δοξασθέν, ἃ νῦν ἀδυνατοῦμεν κατὰ μέρος λέγειν. Γέγονε δὲ ἡ τοῦ λειψάνου αὐτοῦ μετακομιδὴ πρὸς τὸ Βυζάντιον Ἰουνίου Ϛʹ, ἡ δὲ ἁγία αὐτοῦ κοίμησις Ἰουλίου λαʹ."

syMA.commemoration02.text = "Τῇ αὐτῇ ἡμέρᾳ, ὁ ἅγιος Ἰωσὴφ ὁ ἀπὸ Ἀριμαθαίας, ὁ κηδευτὴς τοῦ Δεσπότου Χριστοῦ, ἐν εἰρήνῃ τελειοῦται."
syMA.commemoration02.couplet1.title = titles_gr_GR_cog.ti.Verses
syMA.commemoration02.couplet1.verse1 = "Κήδευσιν εὑρὼν νεκρικὴν κρύπτῃ τάφῳ,"
syMA.commemoration02.couplet1.verse2 = "Κηδευτά, νεκροῦ τοῦ κενώσαντος τάφους."

syMA.commemoration03.text = "Τῇ αὐτῇ ἡμέρᾳ, οἱ Ἅγιοι δώδεκα Μάρτυρες, οἱ Ῥωμαῖοι, ξίφει τελειοῦνται."
syMA.commemoration03.couplet1.title = titles_gr_GR_cog.ti.Verses
syMA.commemoration03.couplet1.verse1 = "Ῥώμης παλαιᾶς δώδεκα βλαστούς, Λόγε,"
syMA.commemoration03.couplet1.verse2 = "Τραχηλοτμήτους Μάρτυρας δέξαι νέους."

syMA.commemoration04.text = "Τῇ αὐτῇ ἡμέρᾳ, ἡ ἀνάμνησις τῶν Ἐγκαινίων τοῦ σεβασμίου οἴκου τῆς ὑπεραγίας Δεσποίνης ἡμῶν Θεοτόκου, τοῦ ἐν Βλαχέρναις, ἔνθα ἀπόκειται ἡ ἁγία Σορός."

syMA.commemoration05.text = "Καὶ προεόρτια τοῦ τιμίου καὶ ζωοποιοῦ Σταυροῦ, ἤτοι ἡ ἐξέλευσις αὐτοῦ ἐκ τοῦ βασιλικοῦ Παλατίου εἰς τὴν πόλιν."
syMA.commemoration05.couplet1.title = titles_gr_GR_cog.ti.Verses
syMA.commemoration05.couplet1.verse1 = "Οἴκου προελθών, Σταυρὸς τῶν Βασιλέων,"
syMA.commemoration05.couplet1.verse2 = "Οἴκοις ἑορτὰς προξενεῖ τοῖς ἐν πόλει."

syMA.lastline = "Ταῖς τῶν Ἁγίων σου πρεσβείαις, ὁ Θεός, ἐλέησον ἡμᾶς. Ἀμήν."

cl.syMA.commemoration01.text = "[saint/com 1]"

cl.syMA.commemoration02.text = "[saint/com 2]"

cl.syMA.commemoration03.text = "[saint/com 3]"

cl.syMA.commemoration04.text = "[saint/com 4]"

cl.syMA.commemoration05.text = "[saint/com 5]"

cl.syMA.commemoration06.text = "[saint/com list]"

