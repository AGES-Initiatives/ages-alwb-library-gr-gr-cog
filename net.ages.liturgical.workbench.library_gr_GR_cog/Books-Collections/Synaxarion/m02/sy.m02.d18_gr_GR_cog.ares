A_Resource_Whose_Name = sy.m02.d18_gr_GR_cog

syMA.commemoration01.text = "Τῇ Ιῌʹ τοῦ αὐτοῦ μηνός, μνήμη τοῦ ἐν Ἁγίοις Πατρὸς ἡμῶν Λέοντος, Πάπα Ῥώμης."
syMA.commemoration01.couplet1.title = titles_gr_GR_cog.ti.Verses
syMA.commemoration01.couplet1.verse1 = "Ψυχὴν ὁ θεῖος ἐξερεύγεται Λέων,"
syMA.commemoration01.couplet1.verse2 = "Καὶ δαιμόνων φάλαγξιν ἐμβάλλει φόβον."
syMA.commemoration01.single1 = "Ὀγδοάτῃ δεκάτῃ τε Λέων ἠρεύξατο θυμόν."
syMA.commemoration01.narration.p01 = "Οὗτος ὁ θαυµάσιος Πατὴρ ἡµῶν Λέων, διὰ τὴν ὑπερβάλλουσαν αὐτοῦ σωφροσύνην καὶ καθαρότητα, καὶ τὸ τοῦ βίου εἰλικρινές, Πρόεδρος τῆς πρεσβυτέρας Ῥώµης παρὰ τοῦ Ἁγίου Πνεύµατος προχειρίζεται. Ὅς, βίον θεάρεστον καὶ ἀκίβδηλον ἐπιδειξάµενος, καὶ τὸ ὑπʼ αὐτὸν ποίµνιον ὁσίως ποιµάνας, ἔτι καὶ τὰς τῶν αἱρετικῶν βλασφηµίας ἠφάνισε τέλεον, κατὰ τὸν καιρὸν ἐκεῖνον τῆς ἁγίας καὶ οἰκουµενικῆς τετάρτης Συνόδου τῶν ἑξακοσίων τριάκοντα Πατέρων, ἐν Χαλκηδόνι συγκροτηθείσης, καὶ πολλὰ περὶ τῆς ὀρθοδόξου πίστεως ἐκτεθειµένης, καὶ τῶν µίαν ἐνέργειαν καὶ θέλησιν ἐπὶ Χριστοῦ τοῦ Θεοῦ ἡµῶν φληναφούντων αἱρετικῶν ἀνατρεπούσης τὰ δόγµατα."
syMA.commemoration01.narration.p02 = "Ἔτι δὲ τῶν θεοστυγῶν ἐκείνων µαχοµένων τῇ ἀληθείᾳ, καὶ ἀνασκευάζειν πειρωµένων τὰ τῶν θείων Πατέρων θεόπνευστα δόγµατα, ὁ µακάριος οὗτος, ἱκεσίᾳ τῆς Συνόδου πάσης ἐπικαµφθείς, καὶ ἐν πολλαῖς ἡµέραις νηστείᾳ καὶ ἀγρυπνίᾳ καὶ προσευχῇ συντόνῳ πρὸς Κύριον χρησάµενος, καὶ παρὰ τοῦ ζωοποιοῦ Πνεύµατος ἐµπνευσθείς, ἐγγράφως περὶ τῶν τηνικαῦτα ζητούντων ἐξέθετο, διπλῆν ἐνέργειαν καὶ δύο θελήµατα ἐπὶ Χριστοῦ τοῦ Θεοῦ ἡµῶν διαῤῥήδην ἀνακηρύξας, καὶ ταῦτα διʼ ἐπιστολῆς ἐκπέµψας εἰς τὴν Σύνοδον. Ἥνπερ ἡ πληθὺς τῶν Ὁσίων Πατέρων δεξαµένη, καὶ ταύτην ὀρθοδοξίας στήλην ἡγησαµένη, καὶ ὡς ἀπὸ στόµατος Θεοῦ τὴν γραφὴν ἐξενεχθῆναι πιστεύσασα, καὶ ταύτῃ οἷον ἐπαναπαυσαµένη, θαρσαλεώτερον κατὰ τοῦ στίφους ἀντέστη τῶν αἱρετικῶν, καὶ τούτων τὰς πολυπλόκους µηχανὰς ἐτρώσατο· καὶ ἐπὶ τούτοις ὁ ἱερώτατος διελύετο σύλλογος. Ὁ δὲ θεσπέσιος Λέων, ἔτι διαρκέσας τῷ βίῳ, καὶ ὡς φωστὴρ ταῖς ἀρεταῖς διαλάµψας, ἐν βαθεῖ γήρᾳ πρὸς Κύριον ἐξεδήµησε. Τελεῖται δὲ ἡ αὐτοῦ Σύναξις ἐν τῇ ἁγιωτάτῃ µεγάλῃ Ἐκκλησίᾳ."

syMA.commemoration02.text = "Τῇ αὐτῇ ἡμέρᾳ, μνήμη τῶν Ἁγίων Μαρτύρων Λέοντος καὶ Παρηγορίου, ἀθλησάντων ἐν Πατάροις τῆς Λυκίας."
syMA.commemoration02.couplet1.title = titles_gr_GR_cog.ti.Verses
syMA.commemoration02.couplet1.verse1 = "Παρηγόριος σάρκα δοὺς εἰς αἰκίας,"
syMA.commemoration02.couplet1.verse2 = "Ἔχει παρηγόρημα τὰ στέφη μέγα."
syMA.commemoration02.couplet2.verse1 = "Ἕλκων ἄνωθεν ἰσχὺν ἐκ Θεοῦ Λέων,"
syMA.commemoration02.couplet2.verse2 = "Ἕξεις βιαίως ὡς λέων ἐκαρτέρει."
syMA.commemoration02.narration.p01 = "Τούτων, ὁ µὲν µακάριος Παρηγόριος, πολλαῖς τιµωριῶν ἰδέαις τὸν τῆς ἀφθαρσίας στέφανον ἐκοµίσατο, καὶ ἐν Χριστῷ ἐτελειώθη. Ὁ δὲ ἀοίδιµος Λέων, µόνος ἀπολειφθείς, καὶ τὸν χωρισµὸν τοῦ Μάρτυρος ἐννοῶν, ἔστενε καὶ ἀπωλοφύρετο, ὡς µὴ τῶν αὐτῶν τετυχηκὼς στεφάνων, κοινῆς αὐτοῖς προκειµένης τῆς ὁδοῦ. Ὅθεν ἐξελθὼν ἐπὶ τὸν τόπον, ἐν ᾧ ἐῤῥιµµένον ἦν τὸ τοῦ Μάρτυρος Παρηγορίου σῶµα, τὴν καρδίαν ἐφλέχθη, τούτῳ ἐπιδακρύσας. Εἶτα ἐκεῖθεν ἐκκλίνας, ἔρχεται ἐν ᾧ ἡ πανήγυρις ἐτελεῖτο τῶν Εἰδωλολατρῶν."
syMA.commemoration02.narration.p02 = "Οὗτος δὲ ἀσκητικὸν βίον µετελθών, πολὺς ἦν τὸν ζῆλον. Καὶ ἰδὼν τοὺς λύχνους καὶ τοὺς κηροάπτας διακαιοµένους, ταῖς χερσὶ συνέτριψε καὶ κατεπάτησεν. Ἐκ τούτου κρατηθείς, τῷ τῆς πόλεως Ἐπιτρόπῳ παρέστη. Καὶ ἐρωτηθείς, καὶ τὸν Χριστὸν Θεὸν ἀληθινὸν κηρύξας, µαστίζεται βουνεύροις ὠµοῖς σφοδρῶς καὶ ἀµέτρως. Ὁ δὲ ταῖς βασάνοις, ὡς ἄλλου πάσχοντος, ἐνεκαρτέρει. Εἶτα, παραδοθεὶς τοῖς δηµίοις, ἕλκεται τυπτόµενος, καὶ συρόµενος ἐπί τινος χειµάῤῥου ὑψηλοῦ καὶ κρηµνώδους. Συγχωρηθεὶς δὲ τὴν εὐχὴν αὐτοῦ τελέσαι, τὸ πνεῦµα τῷ Θεῷ παρέθετο. Εὐθὺς δὲ οἱ δήµιοι, λαβόµενοι τοῦ τιµίου αὐτοῦ λειψάνου, ἄνωθεν ἀφέντες κατὰ τῆς φάραγγος ἠκόντισαν, καὶ οὕτως ἐτελειώθη αὐτοῦ ἡ µαρτυρία."

syMA.commemoration03.text = "Τῇ αὐτῇ ἡμέρᾳ, μνήμη τοῦ Ὁσίου Πατρὸς ἡμῶν Ἀγαπητοῦ, Ἐπισκόπου Σινάου, τοῦ ὁμολοητοῦ καὶ θαυματουργοῦ."
syMA.commemoration03.couplet1.title = titles_gr_GR_cog.ti.Verses
syMA.commemoration03.couplet1.verse1 = "Ὂν ἠγάπησας, Ἀγαπητέ, Δεσπότην,"
syMA.commemoration03.couplet1.verse2 = "Οὗτος καλεῖ σε πρὸς τόπους, οὓς ἠγάπας."
syMA.commemoration03.narration.p01 = "Οὗτος ἦν ἐπὶ Διοκλητιανοῦ καὶ Μαξιµιανοῦ, ἐκ Καππαδοκίας ἕλκων τὸ γένος, καὶ Χριστιανῶν γονέων υἱός. Ἔτι δὲ νέαν ἄγων τὴν ἡλικίαν, ἔν τινι τῶν ἐκεῖσε µοναστηρίων, πλῆθος ἔχοντι, περὶ τοὺς χιλίους ἀσκητάς, εἰσέρχεται. Ἐξ ὧν τὰ κάλλιστα συλλεξάµενος, ἐργάτης δόκιµος τῶν ἐντολῶν τοῦ Κυρίου, νηστείᾳ καὶ ἀγρυπνίᾳ, καὶ τῇ λοιπῇ ἐγκρατείᾳ σχολάζων, κατέστη. Ὅθεν καὶ παρὰ πάντων ἠγαπᾶτο, καὶ ἐθαυµάζετο· φλοιοῖς γὰρ θερµίων µόνοις ἐχρῆτο· καὶ σποδόν, ἀντὶ ἄρτον, ἐφʼ ὅλας ὀγδοήκοντα ἡµέρας ἐσθίων διήρκεσε· καὶ τοῦ ὕπνου δὲ περιεγένετο, καὶ εὔχρηστος ἐν ταῖς διακονίαις τῆς Μονῆς καὶ τῶν ἀδελφῶν ἐξεγένετο. Ἅπαντας ὡς δεσπότας ὠνόµαζε καὶ ἐκέκτητο. Δράκοντα ἐθανάτωσε, καὶ παρθένον τινὰ νόσῳ δαπανωµένην ἰάσατο."
syMA.commemoration03.narration.p02 = "Περὶ τούτου µαθὼν ὁ Λικίνιος, ὅτι περ ἰσχυρός ἐστι σώµατι, στρατιωτικοῖς αὐτὸν καταλόγοις καὶ µὴ βουλόµενον συναριθµεῖ ὁ κατάρατος. Ὁ δέ, οὐδὲ οὕτω κατηµέλει τῶν ἀσκητικῶν ἀγώνων, ἀλλὰ καὶ τὰ τῆς στρατιωτικῆς ὑπηρεσίας ἀπένεµε, καὶ νόσους χαλεπὰς καὶ ἀνιάτους διὰ µόνης ἐπιφανείας ἐθεράπευεν, οὐκ ἀνθρώπων µόνον, ἀλλὰ καὶ ἵππων, καὶ βοῶν, καὶ παντοίων ἀλόγων θεραπεύων ἀῤῥωστήµατα."
syMA.commemoration03.narration.p03 = "Κατὰ δὲ τὸν καιρὸν ἐκεῖνον, Βικτωρίου καὶ Δωροθέου, Θεοδούλου τε καὶ Ἀγρίππα, τῶν καλλινίκων Μαρτύρων, καὶ ἑτέρων πλειόνων ὑπὲρ τῆς εἰς Χριστὸν πίστεως αἰκιζοµένων σφοδρῶς, κοινωνὸς αὐτοῖς ᾐρετίσατο γενέσθαι καὶ ὁ µακάριος. Ἐκείνων δὲ ἐν Χριστῷ τελειωθέντων διὰ τοῦ ξίφους, οὗτος διεσώθη, δόρατι πληγείς, τάχα εἰς πολλῶν σωτηρίαν περισωθείς. Εἶτα τοῦ Λικινίου ἐκ ποδῶν γενοµένου, καὶ τοῦ µεγάλου Κωνσταντίνου τὴν Ῥωµαίων ἀρχὴν ὅλην ὑπεζωσµένου, τοιοῦτόν τι γίνεται."
syMA.commemoration03.narration.p04 = "Παῖς γὰρ εὔχρηστος αὐτῷ, δαίµονι ληφθεὶς ἀκαθάρτῳ, τὸν Ἅγιον ἐπεκαλεῖτο· ὃν ὁ Βασιλεὺς πρὸς ἑαυτὸν ἠγάγετο· καὶ εὐξαµένου, αὐτίκα τὴν ἴασιν ἔλαβεν. Αἰτεῖ δὲ χάριν, οὐδεµίαν ἄλλην, ἢ τὴν στρατείαν καταλιπεῖν, καὶ τὴν φίλην ἡσυχίαν ἀσπάσασθαι. Διὸ καὶ τὸν Βασιλέα πρὸς τοῦτο ἐπινεύοντα ἔσχεν."
syMA.commemoration03.narration.p05 = "Μετὰ δὲ τὸ ὑποστρέψαι αὐτὸν οἴκοι, µετακαλεσάµενος αὐτὸν ὁ τῆς πόλεως Σινάου Ἀρχιερεύς, καὶ µὴ βουλόµενον Ἱερέα χειροτονεῖ. Καὶ µετʼ οὐ πολύ, τὸν βίον ἀπολιπόντος ἐκείνου, ὁ µέγας οὗτος, ψήφῳ Θεοῦ καὶ παντὸς τοῦ λαοῦ. Ἀρχιερεὺς Σινάου ἀναδείκνυται. Καὶ αὐτίκα παντοίων θαυµάτων αὐτουργὸς γίνεται, καὶ προφητικοῦ χαρίσµατος ἀξιοῦται, ὧν εἰς ἀπόδειξιν ἐναργῆ, προφητειῶν τινων ἐπιµνησθῆναι τοῦ Ἁγίου καὶ µεγαλουργιῶν προσήκει."
syMA.commemoration03.narration.p06 = "Γυνὴ γάρ τις περὶ αὐτοῦ ἀκούσασα, καὶ εὐλογηθῆναι παρʼ αὐτοῦ γλιχοµένη, παρεγένετο. Ἐπεὶ δὲ εἰς ὄψιν αὐτῷ κατέστη, ἅπαντα τὰ πραχθέντα αὐτῇ παιδιόθεν ἐξεῖπεν ὁ Ἅγιος, καὶ νουθετήσας ἀπέστειλεν οἰκοδοµηθεῖσαν. Καὶ Διάκονον δέ τινα πρὸς τὴν τῆς Θρᾴκης Ἡράκλειαν, πρὸς αὐτὸν παραγενόµενον εὐλογίας χάριν, παρθένον διαφθεῖραι διήλεγξε. Καὶ Δαµιανοῦ, τοῦ ὁσιωτάτου Ἐπισκόπου Σιλανδέων, χωρία τινὰ ὁ παραῤῥέων ποταµὸς ἐν τῷ χειµῶνι ὀγκούµενος ἠφάνιζεν· ὃν εἰς ἑτέραν κοίτην καὶ ὁδὸν εὐχῇ µόνῃ κατήνεγκε. Καὶ ἕτερα πολλὰ εἰργάσατο θαύµατα, ὧν τὸν ἀριθµὸν περὶ τὰ ἑκατὸν καὶ πλείονα, ὡς ἡ κατʼ αὐτὸν ἱστορία δηλοῖ. Οὕτως οὖν καλῶς καὶ θεοφιλῶς πολιτευσάµενος, καὶ ἀφῇ χειρός, καὶ σκιᾷ σώµατος, καὶ λόγῳ µόνῳ ἀνίατα νοσήµατα θεραπεύσας, καὶ πλήρης ἡµερῶν γενόµενος, ἀνεπαύσατο ἐν Κυρίῳ."

syMA.lastline = "Ταῖς αὐτῶν ἁγίαις πρεσβείαις, ὁ Θεὸς ἐλέησον ἡμᾶς. Ἀμήν."

cl.syMA.commemoration01.text = "[saint/com 1]"

cl.syMA.commemoration02.text = "[saint/com 2]"

cl.syMA.commemoration03.text = "[saint/com 3]"

cl.syMA.commemoration04.text = "[saint/com 4]"

cl.syMA.commemoration05.text = "[saint/com 5]"

cl.syMA.commemoration06.text = "[saint/com list]"

