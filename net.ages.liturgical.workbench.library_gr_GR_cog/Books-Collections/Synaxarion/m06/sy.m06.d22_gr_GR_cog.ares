A_Resource_Whose_Name = sy.m06.d22_gr_GR_cog

syMA.commemoration01.text = "Τῇ ΚΒʹ τοῦ αὐτοῦ μηνός, μνήμη τοῦ Ἁγίου Ἱερομάρτυρος Εὐσεβίου, Ἐπισκόπου Σαμοσάτων."
syMA.commemoration01.couplet1.title = titles_gr_GR_cog.ti.Verses
syMA.commemoration01.couplet1.verse1 = "Κέραμος, Εὐσέβιε Μάρτυς Κυρίου,"
syMA.commemoration01.couplet1.verse2 = "Εὐθὺς δὲ καὶ στέφανος ἐν τῇ σῇ κάρᾳ."
syMA.commemoration01.single1 = "Εἰκάδι δευτερίῃ κεφαλὴν θλάσαν Εὐσεβίοιο."
syMA.commemoration01.narration.p01 = "Οὗτος ὑπῆρχεν ἐπὶ Κωνσταντίνου τοῦ βασιλέως, ζηλωτὴς διάπυρος τῆς ὀρθοδόξου πίστεως. Τοσοῦτον δὲ ἦν αὐτῷ ἀνδρεία ψυχῆς, καὶ τῶν παρόντων ὑπεροψία, καὶ διὰ σπουδῆς ἐποίει, ὅπως τὰ τῆς εὐσεβείας καὶ ὀρθοδοξίας εἰς ἐπίδωσιν ἔλθοι, καὶ περὶ τοῦ βασιλέως ἀντιδοξοῦντος, ὡς οὐχ ἕτερός τις. Καί ποτε Κωνσταντίνου τὴν δεξιὰν αὐτοῦ χεῖρα τεμεῖν ἀπειλήσαντος, εἰ μὴ τὸ ὑπὸ τοῦ μεγάλου Μελετίου ψήφισμα, κατέχων αὐτός, προὐτείνοιτο καὶ προδῷ, ἀμφοτέρας τὰς χεῖρας ἐπαινεῖται, ὡς ἡδέως αὐτῶν δεξάμενος ἐκτομήν, ἢ τὸ ζητούμενον προδοῦναι, καὶ σὺν αὐτῷ τὴν εὐσέβειαν."
syMA.commemoration01.narration.p02 = "Τοῦτον τὸν Ὅσιον Πατέρα ἡμῶν, μετὰ Κωνστάντιον καὶ Ἰουλιανόν, Οὐάλης τὴν ἀρειανικὴν κακοπιστίαν νοσῶν, τοῦ θρόνου ἐξήλασε, καὶ διάγειν ὑπερόριον παρὰ τὸν Ἴστρον ποταμὸν καταδικάζει· οὗ μετὰ τὴν τελευτήν, πρὸς τὴν λαχοῦσαν πόλιν ὁ Ἅγιος ἐπανιών, μετὰ τοὺς πολλοὺς ἀγῶνας, καὶ τὰς ἐπʼ αὐτοῖς νίκας μαρτυρικῆς ἔτυχε τελευτῆς, γυναικὸς κακοδόξου καὶ τὰ Ἀρείου φρονούσης, κέραμον ἀπὸ στέγους τινὸς ἐπί κεφαλὴν τοῦ Ἁγίου βαλούσης· ἣν καὶ συγγνώμης ἠξίωσε, τὸν ἴδιον Δεσπότην, καὶ τὸν Πρωτομάρτυρα μιμησάμενος Στέφανον."

syMA.commemoration02.text = "Τῇ αὐτῇ ἡμέρᾳ, μνήμη τῶν Ἁγίων Μαρτύρων Ζήνωνος καὶ Ζηνᾶ."
syMA.commemoration02.couplet1.title = titles_gr_GR_cog.ti.Verses
syMA.commemoration02.couplet1.verse1 = "Δοῦλος σύναθλος τῷ συνάθλῳ Δεσπότῃ,"
syMA.commemoration02.couplet1.verse2 = "Ἄμφῳ δὲ δοῦλοι τοῦ Θεοῦ τετμημένοι."
syMA.commemoration02.narration.p01 = "Οὗτοι ὑπῆρχον τῆς Ἀράβων γῆς. Ὧν ὁ μὲν Ζήνων στρατιώτης τὴν τάξιν ὑπῆρχεν, ὁ δὲ Ζηνᾶς οἰκέτης αὐτοῦ τοῦ Ζήνωνος. Καταλαβόντες δὲ Μάξιμον τὸν ἡγεμόνα τοῖς εἰδώλοις θύοντα, καί ἑαυτοὺς προσαγγείλαντες, καὶ οἵ τινες εἶναι φανερωθέντες, τύπτεται βουνεύροις ὁ Ζήνων. Πλησίον δὲ τοῦ βωμοῦ ἱστάμενος, λὰξ ἐντείνας κατʼ αὐτοῦ, καταστρέφει. Ἐπὶ τούτῳ κρεμασθείς, ἀφειδῶς ξέεται, καὶ ὄξει καὶ ἅλατι τὰς πληγὰς κατατρίβεται. Εἶτα τίθεται ἐν τῷ δεσμωτηρίῳ, ἀσφαλισθεὶς τοὺς πόδας κεντήμασι τοῦ ξύλου τέσσαρσιν· ἔνθα τοῦ Ζηνᾶ εἰσελθόντος, καὶ τὰ δεσμὰ τούτου καταφιλοῦντος καὶ μακαρίζοντος, ἐγκλείεται καὶ αὐτός, τοῦτο τοῦ Ἡγεμόνος μαθόντος."
syMA.commemoration02.narration.p02 = "Ἐπεὶ δὲ εἰς ἐρώτησιν ἤχθησαν, καὶ τὸν Χριστὸν ἀρνήσασθαι οὐκ ἐπείσθησαν, τύπτονται σφοδρῶς, καὶ ὀβελίσκοις πεπυρωμένοις ὁ Ἅγιος Ζήνων τοῖς στέρνοις καὶ τῇ καρδίᾳ ἐμπείρεται· καὶ ἄμφω ἱμάσι τὰς μασχάλας διαληφθέντες, ἀναρτῶνται ἐπὶ ξύλου, καὶ τοὺς πόδας λίθοις βαρύνονται. Μετὰ ταῦτα ἐν βόθρῳ πυρὸς ἀκοντίζονται, τῆς φλογὸς ἐλαίῳ συχνῷ τρεφομένης. Ἐπεὶ δὲ παραδόξως ἀβλαβεῖς διέμειναν, ξίφει τὰς κεφαλὰς ἀποτέμνονται. Τελεῖται δὲ ἡ αὐτῶν σύναξις ἐν τῷ Ἁγίῳ Μαρτυρείῳ τοῦ Ἁγίου Γεωργίου ἐν τῷ Κυπαρισσίῳ."

syMA.lastline = "Ταῖς αὐτῶν ἁγίαις πρεσβείαις, Χριστὲ ὁ Θεός, ἐλέησον ἡμᾶς. Ἀμήν."

cl.syMA.commemoration01.text = "[saint/com 1]"

cl.syMA.commemoration02.text = "[saint/com 2]"

cl.syMA.commemoration03.text = "[saint/com 3]"

cl.syMA.commemoration04.text = "[saint/com 4]"

cl.syMA.commemoration05.text = "[saint/com 5]"

cl.syMA.commemoration06.text = "[saint/com list]"
