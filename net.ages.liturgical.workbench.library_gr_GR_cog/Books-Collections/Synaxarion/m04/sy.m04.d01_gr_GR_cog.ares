A_Resource_Whose_Name = sy.m04.d01_gr_GR_cog

syMA.commemoration01.text = "Τῇ Αʹ τοῦ αὐτοῦ μηνός, μνήμη τῆς ὁσίας Μητρὸς ἡμῶν Μαρίας τῆς Αἰγυπτίας."
syMA.commemoration01.couplet1.title = titles_gr_GR_cog.ti.Verses
syMA.commemoration01.couplet1.verse1 = "Ἀπῆρε πνεῦμα, σὰρξ ἀπεῤῥύη πάλαι·"
syMA.commemoration01.couplet1.verse2 = "Τὸν ὄστινον γῆ κρύπτε νεκρὸν Μαρίας."
syMA.commemoration01.single1 = "Πρώτῃ Ἀπριλίου Μαρίη θάνεν εὖχος ἐρήμου."
syMA.commemoration01.narration.p01 = "Αὕτη ἦν ἐξ Αἰγύπτου, τῇ ἀκολασίᾳ τὸ πρότερον ζήσασα καὶ πολλῶν ἀνθρώπων ψυχὰς διὰ τῆς κατὰ μῖξιν ἡδονῆς πρὸς ὄλεθρον ἐκκαλουμένη. Ἐπὶ χρόνοις οὖν δεκαεπτὰ τῇ ἀσελγείᾳ προσμείνασα, διὰ τὸ εὐθὺς ἐκ παιδὸς πρὸς τὴν πονηρὰν ἐξολισθῆσαι πρᾶξιν, ὕστερον ἐπέδωκεν ἑαυτὴν τῇ ἐγκρατείᾳ καὶ ἀρετῇ· καὶ τοσοῦτον ὑψώθη διʼ ἀπαθείας, ὡς καὶ τοῖς ὕδασι τοῦ Ἰορδάνου κούφως ἐπιβαίνειν, καὶ κατὰ γῆν εὐχομένην, μετάρσιον αἴρεσθαι. Ἡ δὲ αἰτία τῆς μεταβολῆς αὐτῆς ἦν αὕτη."
syMA.commemoration01.narration.p02 = "Κατὰ τὸν καιρὸν τῆς τοῦ τιμίου Σταυροῦ προσκυνήσεως, πολλῶν ἁπανταχόθεν συντρεχόντων ἐν τοῖς Ἱεροσολύμοις, ἀκολάστοις νέοις καὶ αὐτὴ συνεξωρμήθη. Κατὰ τὸν τόπον δὲ γενομένη καὶ ἀοράτως τῆς τῶν σεπτῶν εἰσόδου κωλυομένη, τὴν Θεομήτορα Παρθένον ἁγνὴν ἐγγυητὴν ἔθετο, εἰ τὴν εἴσοδον συγχωρηθείη, σωφροσύνην μὲν ἑλέσθαι, μηκέτι δὲ βίῳ πονηρῷ καὶ ταῖς σαρκικαῖς δουλεύειν ἡδοναῖς καὶ ἐπιθυμίαις. Καὶ μέν τοι τῆς εὐχῆς τυχοῦσα καὶ περαιωθεῖσα τὸν Ἰορδάνην καὶ γενομένη κατὰ τὴν ἔρημον, ἐπὶ χρόνοις τεσσαράκοντα ἑπτὰ ἠγωνίσατο, μηδένα μὲν ἄνθρωπον, μόνον δὲ τὸν Θεὸν ἔχουσα θεατήν· διʼ οὗ καὶ τῆς ἀνθρωπίνης μὲν φύσεως ἀπανέστη, τὴν δὲ ἀγγελικὴν ἐπὶ γῆς ἀγωγὴν καὶ πολιτείαν ἐκτήσατο."

syMA.commemoration02.text = "Τῇ αὐτῇ ἡμέρᾳ, μνήμη τοῦ Ὁσίου Πατρὸς ἡμῶν καὶ ὁμολογητοῦ Μακαρίου, Ἡγουμένου τῆς Μονῆς τῆς καλουμένης Πελεκητῆς."
syMA.commemoration02.couplet1.title = titles_gr_GR_cog.ti.Verses
syMA.commemoration02.couplet1.verse1 = "Ὁ Μακάριος μακαριστὸς ἐν βίῳ,"
syMA.commemoration02.couplet1.verse2 = "Μακαρίως νῦν γῇ ἐνοικεῖ Μακάρων."
syMA.commemoration02.narration.p01 = "Οὗτος ὁ ἐν Ἁγίοις Πατὴρ ἡμῶν Μακάριος, ἐν Κωνσταντινουπόλει γεννηθεὶς καὶ νήπιος ἀπορφανισθείς, ἀνάγεται παρὰ γνησίου αὐτοῦ θείου. Παραδοθεὶς δὲ εἰς τὴν τῶν ἱερῶν γραμμάτων παιδείαν, δεξιᾶς τε φύσεως ὢν καὶ ἐπιμέλειαν πολλὴν ἐπιδειξάμενος, συντόμως τὸ πᾶν τῆς Γραφῆς διεξιών, ἐπέγνω τήν τε τῶν ἐπικήρων εὐτέλειαν καὶ ταχεῖαν φθορὰν καὶ τὴν τῶν οὐρανίων ἀϊδιότητα. Τούτου χάριν τῆς πόλεως ἐξιών, κατήντησεν εἰς Μοναστήριον, Πελεκητὴν προσαγορευόμενον· καὶ καταμίξας ἑαυτὸν τοῖς ἐκεῖσε Μοναχοῖς, τὸ Χριστοφόρος ἀποβαλὼν (οὕτω γὰρ πρότερον ἐκαλεῖτο), Μακάριος παρὰ τῶν ἐκεῖσε μετονομάζεται. Οὗτος μικροῦ δεῖν ἐν πάσαις ταῖς τοῦ Κοινοβίου χρείαις ὑπηρετήσας καὶ τὰς ἀρετὰς κατορθώσας ἐπὶ πολλῇ ταπεινώσει, γέγονεν ἀρχηγὸς ὁμοῦ τε καὶ θαυματουργὸς ἐξαίσιος· καὶ γὰρ ἀνίατα πάθη ἐθεράπευσεν ὁ Θεὸς διʼ αὐτοῦ καὶ ὑετὸν ἐξ οὐρανοῦ ἐπὶ γῆς διʼ εὐχῆς κατήγαγε· καὶ μεγάλου καὶ ἐξακούστου αὐτοῦ γεγονότος ἐν ταῖς ἡμέραις ἐκείναις, πολὺ πλῆθος συνέῤῥεε πρὸς αὐτόν, οἱ μὲν ψυχικὰ ἐγκλήματα διʼ αὐτοῦ ἀποσμηχόμενοι, οἱ δὲ σωματικὰς θεραπείας ἀπολαύοντες· ἕτεροι δέ, ψυχικῶς ὁμοῦ καὶ σωματικῶς ῥωννύμενοι, οἴκαδε ἐπορεύοντο."
syMA.commemoration02.narration.p02 = "Τῆς φήμης δὲ ταύτης Ταράσιος, ὁ ἁγιώτατος Πατριάρχης Κωνσταντινουπόλεως, κατήκοος γεγονώς, μετεστείλατο αὐτὸν διὰ τοῦ πατρικίου Παύλου, πάλαι μὲν παρʼ αὐτοῦ, ἀπηγορευμένῃ νόσῳ κατεσχημένου, θεραπευθέντος, τότε δὲ τῆς συμβίου αὐτοῦ ὁμοίως παρὰ τῶν ἰατρῶν ἀπαγορευθείσης, καὶ παρʼ αὐτοῦ ἀναῤῥωσθείσης· ὃν καὶ εὐλογήσας, ἱερουργὸν Κυρίου πεποίηκεν· οὐ γὰρ παρακοὴν ἐνόσει, ὡς οἱ πολλοί, ἀλλʼ ὑπακοὴν ἐπετήδευεν, ὡς εἰς ζωὴν εἰσάγουσαν. Ἀπελθὼν δὲ πρὸς τὴν Μονὴν αὐτοῦ, τὴν ταπείνωσιν, ἣν εἶχε, πολλαπλασίονα εἰργάσατο."
syMA.commemoration02.narration.p03 = "Τότε ὁ σκανδαλουργὸς Διάβολος καθίδρυσεν ἐν Βυζαντίῳ βασιλέα τύραννον, ὃς τὰς σεβασμίους εἰκόνας τῷ πυρὶ παρεδίδου. Λέων ὁ Ἀρμένιος οὗτος ἦν, ὃς τὸν ἁγιώτατον Πατριάρχην Νικηφόρον ἐξορίᾳ παρέπεμψε, τοὺς δὲ Ἀρχιερεῖς καὶ Ἀρχιμανδρίτας ἐξορίαις τε καὶ φυλακαῖς καὶ δειναῖς μάστιξι κατῄκιζε. Τότε καὶ ὁ θαυμάσιος οὗτος ἀνήρ, εἷς ὢν ἐκ τῶν μνημονευθέντων ἁγίων Πατέρων, ποικίλως βασανίζεται καὶ ἐν φυλακῇ διάγων ἦν μέχρι τέλους τοῦ ἀλιτηρίου ἐκείνου βασιλέως."
syMA.commemoration02.narration.p04 = "Βασιλεύσας δὲ μετʼ ἐκεῖνον Μιχαὴλ ὁ Τραυλός, καὶ αὐτὸς τῆς αὐτῆς βδελυρᾶς θρησκείας ὑπάρχων, ἐξαγαγὼν τὸν Ἅγιον ἐκ τῆς φυλακῆς καὶ πολλὰ διʼ ἑαυτοῦ καὶ διʼ ἑτέρων κολακεύσας καὶ ἀπειλήσας, ἤνυε πλέον οὐδέν· διὸ καὶ ἐν Ἀφουσίᾳ τῇ νήσῳ τοῦτον ἐξορίσας, ἐν ἀσφαλείᾳ ἐφύλαττεν. Ὁ δὲ Ἅγιος πάντα γενναίως φέρων, ηὐχαρίστει τῷ Θεῷ. Χρονίσας δὲ ἐν τοιαύτῃ ἐξορίᾳ καὶ πλεῖστα ἀγωνισάμενος καὶ σημείων αὐτουργὸς ἐκεῖσε γενόμενος, ἀπῆλθε πρὸς Κύριον."

syMA.commemoration03.text = "Τῇ αὐτῇ ἡμέρᾳ, μνήμη τῶν ἁγίων Μαρτύρων Γεροντίου καὶ Βασιλείδου."
syMA.commemoration03.couplet1.title = titles_gr_GR_cog.ti.Verses
syMA.commemoration03.couplet1.verse1 = "Σὺν Βασιλείδῃ Γερόντιος ἐκ ξίφους"
syMA.commemoration03.couplet1.verse2 = "Γερῶν μετέσχε παμβασιλέως Λόγου."

syMA.commemoration04.text = "Τῇ αὐτῇ ἡμέρᾳ, μνήμη τοῦ ἁγίου καὶ δικαίου Ἄχαζ."
syMA.commemoration04.couplet1.title = titles_gr_GR_cog.ti.Verses
syMA.commemoration04.couplet1.verse1 = "Ἄχαζ Θεοῦ πέφυκεν ἑστὼς πλησίον,"
syMA.commemoration04.couplet1.verse2 = "Ἄχαζ, ὃς εἶπεν· Οὐ Θεόν μου πειράσω."

syMA.commemoration05.text = "Μνήμη τοῦ ὁσίου πατρὸς ἡμῶν Εὐθυμίου Σουζδαλιάς τοῦ θαυματουργοῦ, τοῦ Ρώσου."

syMA.lastline = "Ταῖς αὐτῶν ἁγίαις πρεσβείαις, ὁ Θεός, ἐλέησον ἡμᾶς. Ἀμήν."

cl.syMA.commemoration01.text = "[saint/com 1]"

cl.syMA.commemoration02.text = "[saint/com 2]"

cl.syMA.commemoration03.text = "[saint/com 3]"

cl.syMA.commemoration04.text = "[saint/com 4]"

cl.syMA.commemoration05.text = "[saint/com 5]"

cl.syMA.commemoration06.text = "[saint/com list]"

