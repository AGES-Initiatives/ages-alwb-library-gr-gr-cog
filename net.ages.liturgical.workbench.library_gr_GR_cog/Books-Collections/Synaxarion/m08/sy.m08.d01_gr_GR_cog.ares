A_Resource_Whose_Name = sy.m08.d01_gr_GR_cog

syMA.commemoration01.text = "Τῇ Αʹ τοῦ αὐτοῦ μηνός, ἡ πρόοδος τοῦ τιμίου καὶ ζωοποιοῦ Σταυροῦ· καὶ μνήμη τῶν ἁγίων ἑπτὰ Μαρτύρων τῶν Μακκαβαίων, Ἀβείμ, Ἀντωνίου, Γουρία, Ἐλεαζάρου, Εὐσεβωνᾶ, Ἀχείμ, καὶ Μαρκέλλου, καὶ τῆς μητρὸς αὐτῶν Σολομονῆς, καὶ Ἐλεαζάρου τοῦ διδασκάλου αὐτῶν."
syMA.commemoration01.couplet1.title = titles_gr_GR_cog.ti.Verses
syMA.commemoration01.couplet1.verse1 = "Πρῶτος πρὸ Χριστοῦ πῦρ στέγων Ἐλεάζαρ,"
syMA.commemoration01.couplet1.verse2 = "Ἀθλήσεως προὔθηκε τοῖς ἄλλοις ἴχνη."
syMA.commemoration01.couplet2.verse1 = "Πρώταθλον ἄλλην καὶ πρὸ τῆς Θέκλης ἔχω,"
syMA.commemoration01.couplet2.verse2 = "Τὴν Σολομονήν, ἣν πρὸ Χριστοῦ πῦρ φλέγει."
syMA.commemoration01.couplet3.verse1 = "Ἐξ ἑβδόμης πέμπουσι Παίδων ἑπτάδα,"
syMA.commemoration01.couplet3.verse2 = "Ἀρθρέμβολα, πῦρ, καὶ τροχοὶ πρὸς ὀγδόην."
syMA.commemoration01.single1 = "Καῦσαν ἐνὶ πρώτῃ Σολομώνην, ἑπτά τε υἷας."
syMA.commemoration01.narration.p01 = "Οὗτοι, Ἀντιόχου, υἱοῦ Σελεύκου, τοῦ τῶν Ἑβραίων ὅλον ἔθνος ἐξελόντος καὶ ἀνδραποδισαμένου καὶ ἀναγκάζοντος τὰ πάτρια ἀρνήσασθαι ἔθη καὶ ἀπογεύσασθαι ὑείων κρεῶν, ἠπείθησαν τῷ τυράννῳ, τῶν πατρῴων ἀντεχόμενοι νόμων, ὅ τε πρεσβύτης Ἐλεάζαρ, διδάσκαλος ὢν τοῦ νόμου καὶ ἐξηγητής, καὶ οἱ ἑπτὰ Παῖδες ὑπʼ αὐτῷ παιδευόμενοι."
syMA.commemoration01.narration.p02 = "Καὶ ὁ μὲν Πρεσβύτης, προσδεθεὶς εἰς τοὐπίσω τὰς χεῖρας, τύπτεται σφοδρῶς· καὶ κατὰ τῶν μυκτήρων δριμεῖς καὶ δυσώδεις χυλοὺς δεξάμενος καὶ εἰς πῦρ ἐμβληθεὶς καὶ εὐξάμενος, τὸ αὑτοῦ αἷμα καὶ τὸν θάνατον ἀντίλυτρον προσδεχθῆναι ὑπὲρ τοῦ ἔθνους παντός, ἐξέπνευσεν."
syMA.commemoration01.narration.p03 = "Οἱ δὲ γενναιότατοι Παῖδες, ἕκαστος, κατὰ τὴν τάξιν αὑτῶν τῆς ἐν τῷ βίῳ προόδου, ἀχθέντες καὶ ἀρθρεμβόλοις καὶ τροχοῖς καὶ καταπέλταις καὶ πυρί, οἷς καθʼ ἕνα αὐτῶν ὁ τύραννος ἐξήτασεν, ἀγωνισάμενοι καὶ τὰ πάτρια ἔθη μὴ ἀρνησάμενοι, μηδὲ τὸν νομοθέτην Θεὸν τῆς προσκαίρου ταύτης ζωῆς ἀλλαξάμενοι, ἀλλὰ ταῖς βασάνοις αὐταῖς ἐναποθανόντες καὶ κύριον τὸν λογισμὸν καὶ αὐτοκράτορα δείξαντες τῶν παθῶν, τοὺς τῆς καρτερίας στεφάνους ἀνεδήσαντο."
syMA.commemoration01.narration.p04 = "Μεθʼ ὧν καὶ ἡ αὐτῶν μήτηρ Σολομονή, ἐπεὶ τελειωθέντας τούτους εἶδε, μὴ ὑπομείνασα χειρὸς ἀνθρωπίνης ἐπιβολήν, τῇ ἀναφθείσῃ πυρκαϊᾷ ἑαυτὴν ἐπέῤῥιψε· καὶ οὕτω τῷ Θεῷ τὸ πνεῦμα παρέθετο."

syMA.commemoration02.text = "Τῇ αὐτῇ ἡμέρᾳ μνήμη τῶν ἁγίων ἐννέα Μαρτύρων, τῶν ἐν Πέργῃ τῆς Παμφυλίας ἀθλησάντων, Λεοντίου, Ἄττου, Ἄλεξάνδρου, Κινδέου, Μνησιθέου, Κυριακοῦ, Μηναίου, Κατούνου, καὶ Εὐκλέου."
syMA.commemoration02.couplet1.title = titles_gr_GR_cog.ti.Verses
syMA.commemoration02.couplet1.verse1 = "Ἐκ Παμφυλίας ἐνὰς ἐτμήθη ξίφει,"
syMA.commemoration02.couplet1.verse2 = "Μίαν φυλὴν ζητοῦσα τὴν τῶν Μαρτύρων."
syMA.commemoration02.narration.p01 = "Οὗτοι ὑπῆρχον κατὰ τοὺς καιροὺς Διοκλητιανοῦ τοῦ βασιλέως καὶ Φλαβιανοῦ ἡγεμόνος, ἐν Πέργῃ τῆς Παμφυλίας, ἐκ προγόνων ὄντες χριστιανοί· καὶ ὁ μὲν Μηναῖος τέκνων ἦν, οἱ δὲ λοιποὶ γεωργοί. Μίαν δὲ γνώμην οἱ πάντες ἔχοντες, καὶ βουλὴν καλὴν βουλευσάμενοι, πρὸς τὸν τοῦ μαρτυρίου ἀγῶνα ἐχώρησαν, κοινὰ πάντα τὰ βιωτικὰ ἡγησάμενοι. Καὶ καταλαβόντες τὸ ἱερὸν τῆς Ἀρτέμιδος, διὰ μιᾶς νυκτὸς πάντα τὰ ἐν αὐτῷ καταστρέφουσιν ἀφιδρύματα. Διὰ τοῦτο κρατοῦνται· καὶ ἐρωτηθέντες, τύπτονται σφοδρῶς καὶ πυρὶ τὰς πλευρὰς ἀνακαίονται καὶ ὄνυξι τὸ περίλοιπον ἀποσύρονται σῶμα μέχρι τῶν ὀστῶν· καὶ τὰς μασχάλας λαμπάσι πυρὸς κατακαίονται καὶ ὀβελίσκοις τοὺς ὀφθαλμοὺς ἐκκεντῶνται καὶ τῇ εἱρκτῇ ἀποῤῥίπτονται, μήτε τροφῆς μήτε ποτοῦ μήτε οἱασοῦν ἐπιμελείας ἀξιωθῆναι τοῦ τυράννου προστάξαντος. Χρόνος οὐ μεταξὺ πολύς, καὶ θηρίοις οἱ Ἅγιοι εἰς βορὰν δίδονται· τὰ δὲ τούτοις εἰρήνευον. Πάντων δὲ ἐπὶ τούτῳ ἐκπλαγέντων, καί, Μέγας ὁ Θεὸς τῶν χριστιανῶν, ἐκβοησάντων, βρονταὶ αὐτίκα, ἀστραπαί τε καὶ ὑετοὶ λαῦροι, χαλάζῃ σύμμικτοι, ἐπὶ τὴν γῆν ἐφέροντο· μεθʼ ὧν καὶ φωνή τις θεία ἠκούετο, τοὺς Ἁγίους προσκαλουμένη. Οἳ τῆς φίλης αὐτοῖς φωνῆς ἐπακούσαντες, ἐγεγήθησαν· καὶ τότε τοὺς αὐχένας ἐτμήθησαν, τοῦτο τοῦ ἡγεμόνος προστάξαντος· καὶ οὕτως ἐπληρώθη αὐτῶν ἡ μαρτυρία."

syMA.commemoration03.text = "Τῇ αὐτῇ ἡμέρᾳ ὁ ἅγιος Πάπας ὁ Νέος, εἰς σάκκον βληθεὶς καὶ θίβῃ ἐγκλεισθεὶς καὶ εἰς θάλασσαν ῥιφείς, τελειοῦται."
syMA.commemoration03.couplet1.title = titles_gr_GR_cog.ti.Verses
syMA.commemoration03.couplet1.verse1 = "Σάκκος Πάπαν ἔκρυψε, καὶ σάκκον θίβη,"
syMA.commemoration03.couplet1.verse2 = "Καὶ τὴν θίβην ῥοῦς· καὶ Πάπας Θεοῦ πέλας."

syMA.commemoration04.text = "Τῇ αὐτῇ ἡμέρᾳ ὁ ἅγιος Μάρτυς Ἐλεάζαρος, πυρὶ τὴν κεφαλὴν φλεχθείς, τελειοῦται."
syMA.commemoration04.couplet1.title = titles_gr_GR_cog.ti.Verses
syMA.commemoration04.couplet1.verse1 = "Καυτηριασθεὶς Ἐλεάζαρος κάραν,"
syMA.commemoration04.couplet1.verse2 = "Ψυχοβλαβῶν ἀπῆλθε κρείττων ῥευμάτων."

syMA.commemoration05.text = "Τῇ αὐτῇ ἡμέρᾳ ὁ ἅγιος Μάρτυς Κήρυκος ξίφει τελειοῦται."
syMA.commemoration05.couplet1.title = titles_gr_GR_cog.ti.Verses
syMA.commemoration05.couplet1.verse1 = "Τοῦ δημίου φήσαντος· Οὐ τμηθῇς θύων·"
syMA.commemoration05.couplet1.verse2 = "Κλίνας κάραν Κήρυκος, εἶπεν· Οὐ θύω."

syMA.commemoration06.text = "Τῇ αὐτῇ ἡμέρᾳ ὁ ἅγιος Μάρτυς Θεόδωρος ξίφει τελειοῦται."
syMA.commemoration06.couplet1.title = titles_gr_GR_cog.ti.Verses
syMA.commemoration06.couplet1.verse1 = "Τῷ Θεοδώρῳ θεῖος ἐνσκήπτει πόθος,"
syMA.commemoration06.couplet1.verse2 = "Τυχεῖν ποθεινῶν δωρεῶν διὰ ξίφους."

syMA.commemoration07.text = "Τῇ αὐτῇ ἡμέρᾳ ὁ ἅγιος Πολύευκτος, ἐν κοπρίᾳ χωσθείς, τελειοῦται."
syMA.commemoration07.couplet1.title = titles_gr_GR_cog.ti.Verses
syMA.commemoration07.couplet1.verse1 = "Ἰὼβ καθέδραν, φημὶ δὴ τὴν κοπρίαν,"
syMA.commemoration07.couplet1.verse2 = "Ὁ Πολύευκτος εἶχεν εἰς τιμωρίαν."

syMA.commemoration08.text = "Τῇ αὐτῇ ἡμέρᾳ μνήμη τῶν ἁγίων Μαρτύρων Μήνου, Μηναίου, καὶ τῶν λοιπῶν ἐν τῷ Βιγλεντίῳ, πλησίον τοῦ Χαλκοῦ Τετραπύλου."
syMA.commemoration08.couplet1.title = titles_gr_GR_cog.ti.Verses
syMA.commemoration08.couplet1.verse1 = "Μήνης κατοικεῖ, συγκάτοικον νῦν ἔχων"
syMA.commemoration08.couplet1.verse2 = "Μηναῖον, ἔνθα οὐδαμῶς μήνη πέλει."

syMA.commemoration09.text = "Τῇ αὐτῇ ἡμέρᾳ μνήμη τοῦ ἐν Ἁγίοις Πατρὸς ἡμῶν Τιμοθέου, Ἐπισκόπου Προκοννήσου (Προικοννήσου), τοῦ Θαυματουργοῦ."
syMA.commemoration09.couplet1.title = titles_gr_GR_cog.ti.Verses
syMA.commemoration09.couplet1.verse1 = "Τὸν Τιμόθεον, τὸν Προκοννήσου θύτην,"
syMA.commemoration09.couplet1.verse2 = "Τιμᾷ Θεὸς πρίν, νῦν τε θαυματουργίαις."
syMA.commemoration09.narration.p01 = "Οὗτος ἤκμασε περὶ τὰ μέσα τοῦ Ϛʹ αἰῶνος, ἐπὶ τῆς βασιλείας τῶν αὐτοκρατόρων Ἰουστίνου τοῦ Θρᾳκὸς καὶ τοῦ ἀνεψιοῦ αὐτοῦ Ἰουστινιανοῦ τοῦ Μεγάλου, ἐν τῇ Βασιλευούσῃ ποιούμενος τὰς διατριβάς. Ἀρετῇ δὲ πάσῃ κεκοσμημένος, προχειρίζεται Ἐπίσκοπος Προκοννήσου, ἢ συνηθέστερον εἰπεῖν, Προικοννήσου, ἥτις τὸ πάλαι καὶ Ἐλαφόννησος ἐκαλεῖτο· νῦν δὲ ὑπὸ πάντων γινωσκομένη καὶ λεγομένη Μαρμαρᾶς."
syMA.commemoration09.narration.p02 = "Ἀπελθὼν οὖν ἐκεῖσε ὁ θεῖος πατήρ, καὶ τοὺς κατοίκους τῆς Νήσου ταύτης εὑρὼν τὴν πειρατείαν μετερχομένους καὶ πολλὴν ἀπανθρωπίαν τοῖς εἰς τὰ παράλια ἐκεῖνα ναυαγοῦσι δεικνύοντας, κατέβαλε πᾶσαν σπουδήν, ἵνα τῆς τοιαύτης γνώμης ἀπαλλάξῃ αὐτοὺς καὶ εἰς οἶκτον πρὸς τοὺς δυστυχοῦντας προτρέψῃ· ὃ καὶ πεποίηκεν ἐν ὀλίγῳ χρόνῳ, διὰ τῆς χριστομιμήτου αὑτοῦ πραότητος. Καλῶς δὲ ποιμάνας τὸ ἐμπιστευθὲν αὐτῷ ποίμνιον καὶ ἀσκητικῶς διανύσας τὸν βίον, καὶ τὴν μὲν ἐπενεχθεῖσαν αὐτῷ συκοφαντίαν ἀνεξικάκως ὑπενεγκών, τὴν δὲ θυγατέρα Ἰουστινιανοῦ τοῦ αὐτοκράτορος δαιμονιῶσαν, ἐμφανισθεὶς μόνον, ἰασάμενος, ἀνεπαύσατο ἐν Κυρίῳ, πλήρης ἡμερῶν, τῇ αʹ Αὐγούστου."
syMA.commemoration09.narration.p03 = "Ἡ δὲ φιλόθεος μήτηρ τῆς ἰαθείσης παιδός, ἡ βασιλὶς Θεοδώρα, πρὸς ἔνδειξιν εὐγνωμοσύνης της εἰς τὸν Ἅγιον, ἀνήγειρεν ἐπὶ τῷ ὀνόματι αὐτοῦ Μονὴν ἱερὰν ἐπί τινος εὐρυχώρου πεδιάδος, ὅπου καὶ ἡ πάσχουσα πρότερον ἀπελθοῦσα, ἰάθη καὶ τὸ ἱερώτατον τοῦ Ἁγίου λείψανον εὑρέθη, μετὰ τὴν ἀποβίωσιν αὐτοῦ, καὶ πηγὴ ἁγιάσματος μικρὸν ἀνωτέρω."
syMA.commemoration09.narration.p04 = "Κεῖται δὲ ἡ πεδιὰς αὕτη νοτιοανατολικῶς τῆς Νήσου, ἄνωθεν τῆς πάλαι ποτὲ κωμοπόλως Προικοννήσου, Κλαζάκιον τανῦν ὑπὸ τῶν ἐγχωρίων καλουμένης, καὶ μηδὲν ἕτερον ἐχούσης, εἰμὴ εἴκοσι περίπου οἰκίας σμικράς. Καί τοι δὲ ἐρειπίων ὄντων καὶ τῆς Μονῆς καὶ τοῦ μεγίστου αὐτῆς Ναοῦ, συνέρχονται ὅμως ἐκεῖ κατʼ ἔτος οἱ ἐγχώριοι, ἐπιτελοῦντες τὴν τοῦ Ἁγίου ἑορτήν."

syMA.commemoration10.text = "Μνήμη τῆς ἁγίας ὁσιομάρτυς Ἐλέσης, τῆς ἐν τῇ νήσῳ τῶν Κυθήρων ἀθλησάσης."
syMA.commemoration10.couplet1.title = titles_gr_GR_cog.ti.Verses
syMA.commemoration10.couplet1.verse1 = "Ἔλεος σὺ δέδοσαι παρὰ Κυρίου,"
syMA.commemoration10.couplet1.verse2 = "Τῇ σῇ μητρί, παρθένε Μάρτυς Ἐλέσα."

syMA.lastline = "Ταῖς αὐτῶν ἁγίαις πρεσβείαις, ὁ Θεός, ἐλέησον ἡμᾶς. Ἀμήν."

cl.syMA.commemoration01.text = "[saint/com 1]"

cl.syMA.commemoration02.text = "[saint/com 2]"

cl.syMA.commemoration03.text = "[saint/com 3]"

cl.syMA.commemoration04.text = "[saint/com 4]"

cl.syMA.commemoration05.text = "[saint/com 5]"

cl.syMA.commemoration06.text = "[saint/com list]"

