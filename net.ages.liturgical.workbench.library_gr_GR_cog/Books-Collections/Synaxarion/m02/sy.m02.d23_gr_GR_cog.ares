A_Resource_Whose_Name = sy.m02.d23_gr_GR_cog

syMA.commemoration01.text = "Τῇ ΚΓʹ τοῦ αὐτοῦ μηνός, μνήμη τοῦ Ἁγίου Ἱερομάρτυρος Πολυκάρπου, Ἐπισκόπου Σμύρνης."
syMA.commemoration01.couplet1.title = titles_gr_GR_cog.Stichoi
syMA.commemoration01.couplet1.verse1 = "Σοὶ Πολύκαρπος ὡλοκαυτώθη Λόγε,"
syMA.commemoration01.couplet1.verse2 = "Καρπὸν πολὺν δοὺς ἐκ πυρὸς ξενοτρόπως."
syMA.commemoration01.single1 = "Εἰκάδι ἐν τριτάτῃ κατὰ φλὸξ Πολύκαρπον ἔκαυσεν."
syMA.commemoration01.narration.p01 = "Οὗτος ἐµαθητεύθη τῷ Θεολόγῳ Ἰωάννῃ καὶ Εὐαγγελιστῇ, σὺν Ἰγνατίῳ τῷ Θεοφόρῳ· καὶ µετὰ Βουκόλον, τὸν ἁγιώτατον Ἐπίσκοπον Σµύρνης, χειροτονεῖται παρὰ τῶν Ἐπισκόπων, προθεσπίσαντος αὐτῷ τὴν ἱερωσύνην τοῦ µακαρίου Βουκόλου. Ἐν δὲ τῷ κατὰ Δέκιον διωγµῷ συλληφθείς, προσήχθη τῷ Ἀνθυπάτῳ, καὶ διὰ πυρὸς τὸν ἀγῶνα διήνυσε, καὶ θαυµάτων ἐξαισίων δηµιουργὸς γέγονε. Πρὸ γὰρ τῆς ἱερωσύνης, τῆς θρεψαµένης αὐτὸν γυναικὸς τοὺς σιτῶνας ἐπλήρωσε δι' εὐχῆς, οὓς πρότερον εἰς τὴν δεοµένων χρείαν ἐκένωσε. Καὶ πυρὸς καταφλεγόντος ἐπέσχεν ὁρµήν, µετὰ τὴν τῆς ἱερωσύνης ἀνάῤῥησιν. Καὶ δι' ἱκεσίας ὑετὸν αὐχµώσῃ τῇ γῇ κατήγαγε, καὶ πάλιν τούτου τὴν ἀµετρίαν ἀνέστειλε. Τελεῖται δὲ ἡ αὐτοῦ Σύναξις ἐν τῇ ἁγιωτάτῃ µεγάλῃ Ἐκκλησίᾳ."

syMA.commemoration02.text = "Τῇ αὐτῇ ἡμέρᾳ, μνήμη τῶν Ὁσίων Πατέρων ἡμῶν, Ἰωάννου, Μωϋσέως, Ἀντιόχου καὶ Ἀντωνίνου."
syMA.commemoration02.couplet1.title = titles_gr_GR_cog.Stichoi
syMA.commemoration02.couplet1.verse1 = "Σύνταγμα τετράριθμον ἀνδρῶν τιμίων,"
syMA.commemoration02.couplet1.verse2 = "Συντάσσεταί σοι, καὶ μεθίσταται βίου."
syMA.commemoration02.narration.p01 = "Τούτων, ὁ µέν Ὅσιος Ἰωάννης γνώριµος καὶ µαθητὴς γέγονε Λιµναίου, τοῦ ἐν τῷ ὄρει, τῷ τῇ κώµῃ Ταργάλᾳ πελάζοντι, ἀσκήσαντος. Ῥαχίαν δὲ καταλαβὼν πάνυ δυσχείµερον καὶ προσάρκτιον, ἐνεννήκοντα πέντε ἡµέρας ἐκεῖσε διετέλεσε. Κἀκεῖθεν µεταβάς, πάλιν ὑπέστρεψε, καὶ πεποίηκε χρόνους εἰκοσιπέντε ὑπαίθριος. Τροφὴ δὲ ἦν αὐτῷ ἄρτος καὶ ἅλας· ἐσθὴς ἐκ τριχῶν· καὶ σιδήροις βαρυτάτοις ἅπαν τὸ σῶµα καθηλοῦτο. Ὑπὸ τούτων οὖν βαρυνόµενος, καὶ ὑπὸ τῶν ἡλιακῶν ἀκτίνων φλεγόµενος, οὐδεµιᾶς ἠθέλησε πώποτε παραψυχῆς µετασχεῖν. Ἐπειδὴ γὰρ τῶν συνήθων τις παρὰ τὴν στιβάδα ἀµυγδαλῆν ἐφύτευσεν, ἥτις δένδρον τῷ χρόνῳ γενοµένη, σκιὰν τῷ Ἁγίῳ παρεῖχεν, ἐκτµηθῆναι ταύτην προσέταξεν, ἵνα µηδεµιᾶς ἐκεῖθεν ἀπολαύσῃ παραψυχῆς. Ἐν τούτοις οὖν ἀγωνιζόµενος ὁ Ὅσιος Ἰωάννης, πρὸς Κύριον ἐξεδήµησεν."
syMA.commemoration02.narration.p02 = "Ὁ δὲ παναοίδιµος Μωϋσῆς τὸν βίον τούτου ἠσπάσατο, ἐν ὑψηλῇ τῇ κορυφῇ Ῥαµᾷ, ὑπερκειµένῃ τῆς κώµης, ἀγωνιζόµενος. Καὶ ὁ µέγας Ἀντίοχος, ἀνὴρ πρεσβύτης, ἐν ἐρήµῳ τόπῳ τὸ θριγκίον δειµάµενος· καὶ ὁ τρισόλβιος ἐν γεγηρακότι σώµατι Ἀντωνῖνος, τοῖς νέοις παραπλησίως ἀγωνιζόµενος ἦν· ἐσθὴς γὰρ ἦν αὐτοῖς ἡ αὐτή, καὶ τροφή, καὶ στάσις, καὶ προσευχαὶ παννύχιοι καὶ πανηµέριοι. Καὶ οὔτε χρόνου µῆκος, ἢ γῆρας, οὐκ ἀσθένεια φύσεως ἤλεγξεν αὐτῶν τὴν καρτερίαν. Ἀλλ' ὥσπερ ἀκµάζοντα ἐν αὐτοῖς ἔχοντες τὸν ἔρωτα τοῦ διὰ Χριστὸν πονεῖν, ἐν τοιαύτῃ πολιᾷ, ἐν εἰρήνῃ τὰς ἑαυτῶν ψυχὰς τῷ Θεῷ παρέθεντο. Τοσοῦτον ἀπώναντο τῆς βιοτῆς καὶ ἀσκήσεως τοῦ θείου Ἰωάννου."

syMA.commemoration03.text = "Τῇ αὐτῇ ἡμέρᾳ, ἡ Ἁγία Γοργονία, ἡ ἀδελφὴ τοῦ Ἁγίου Γρηγορίου τοῦ Θεολόγου, ἐν εἰρήνῃ τελειοῦται."
syMA.commemoration03.couplet1.title = titles_gr_GR_cog.Stichoi
syMA.commemoration03.couplet1.verse1 = "Τιμῶ τελευτὴν σὴν σιγῇ, Γοργονία,"
syMA.commemoration03.couplet1.verse2 = "Γρηγορίου μέλψαντος αὐτὴν ἐκ λόγων."

syMA.commemoration04.text = "Τῇ αὐτῇ ἡμέρᾳ, ὁ Ἅγιος Μάρτυς Κλήμης ξίφει τελειοῦται."
syMA.commemoration04.couplet1.title = titles_gr_GR_cog.Stichoi
syMA.commemoration04.couplet1.verse1 = "Κλήμης, τὸ κλῆμα τῆς νοητῆς ἀμπέλου,"
syMA.commemoration04.couplet1.verse2 = "Καινόν τι γλεῦκος, αἷμα τμηθεὶς ἐκχέει."

syMA.commemoration05.text = "Τῇ αὐτῇ ἡμέρᾳ, ἡ Ἁγία Μάρτυς Θεὴ ξίφει τελειοῦται."
syMA.commemoration05.couplet1.title = titles_gr_GR_cog.Stichoi
syMA.commemoration05.couplet1.verse1 = "Θεὴν ἀποσκώπτουσαν εἰς θεοὺς πλάνους,"
syMA.commemoration05.couplet1.verse2 = "Οἱ τῆς πλάνης κτείνουσι προστάται ξίφει."

syMA.commemoration06.text = "Τῇ αὐτῇ ἡμέρᾳ, μνήμη τῶν Ὁσίων Πατέρων ἡμῶν Ζεβινᾶ, Πολυχρονίου, Μωσέως καὶ Δαμιανοῦ."
syMA.commemoration06.couplet1.title = titles_gr_GR_cog.Stichoi
syMA.commemoration06.couplet1.verse1 = "Θεῖος Ζεβινᾶς λῆξιν εἰς θείαν φθάνει,"
syMA.commemoration06.couplet1.verse2 = "Λήξαντος αὐτῷ τοῦ παρ' ἀνθρώποις βίου."
syMA.commemoration06.couplet2.verse1 = "Πολυχρόνιος, καὶ συνασκηταὶ δύω."
syMA.commemoration06.couplet2.verse2 = "Οἱ τρεῖς ὁμοῦ πληροῦσι τοὺς ζωῆς χρόνους."
syMA.commemoration06.narration.p01 = "Τούτων, ὁ µὲν θεῖος Ζεβινᾶς ἐν ὄρει τινὶ τὸ ἀσκητικὸν ἐπήξατο καταγώγιον, πόνοις ἀσκητικοῖς µέχρι γήρως αὐτοῦ κεχρηµένος· ἐπλεονέκτει δὲ τοὺς ἐπ' αὐτοῦ ἀνθρώπους τῇ τῆς προσευχῆς προσεδρείᾳ. Ὅθεν ἐκ τοῦ γήρως φέρειν τὴν στάσιν µὴ δυνάµενος, τῇ βακτηρίᾳ προσκλινόµενος, ταῖς προσευχαῖς ἐσχόλαζε. Θαυµασίως δὲ βιώσας καὶ θεαρέστως, τῶν τῇ δε µετέστη."
syMA.commemoration06.narration.p02 = "Ὁ δὲ θεῖος Πολυχρόνιος, τούτου µαθητὴς γεγονώς, οὕτω τὴν τοῦ διδασκάλου ἀρετὴν ἀκριβῶς ἀνεµάξατο, ὡς οὐδὲ κηρὸς τῶν δακτυλίων τοὺς τύπους ἐκµάσσεται· τῇ γὰρ αὐτῇ διηνεκεῖ στάσει καὶ καρτερίᾳ τῆς προσευχῆς καὶ οὗτος ἐχρῆτο. Σίδηρα µὲν οὐκ ἠνέσχετο φορέσαι, διὰ τὸ µή τινας ἀστηρίκτους ἐπ' αὐτῷ βλαβῆναι· δρυὸς δὲ ῥίζαν βαρυτάτην τοῖς ὤµοις ἐπιφέρων, ὡς µὴ δύνασθαι δυσὶ χερσὶ ταύτην παρακινῆσαι, τὸ σῶµα κατεβάρυνεν. Ἐκ τούτων τῶν πόνων, καὶ θεόσδοτος αὐτῷ ἐπήνθει χάρις, καὶ διὰ προσευχῆς αὐτὸς αὐχµὸν ἔλυσε, καὶ ληκύθιον, κενὸν ὃν ἐλαίου, προσευχῇ πλῆρες πεποίηκε· πολλά τε τερατουργήµατα ἕτερα πεποιηκώς, πρὸς Κύριον ἐκδηµεῖ."
syMA.commemoration06.narration.p03 = "Οἱ δὲ τούτου φοιτηταί, ὁ µὲν Μωϋσῆς ἐν τῷ τοῦ θείου Πολυχρονίου κελλίῳ παρῴκησεν, ὅλην τὴν αὐτοῦ ἐκµαξάµενος ἀρετήν. Ὁ δὲ Δαµιανός, κώµην τινὰ καταλαβών, Νιαρὰν καλουµένην, καὶ παρὰ τὰς ἅλως οἰκίσκον εὑρὼν ἐρηµότατον, ἐν ἐκείνῳ διῆγε, τὴν αὐτὴν µετιὼν τῷ διδασκάλῳ πολιτείαν. Οὐδὲν γὰρ ἦν αὐτῷ ἐν τῷ κελλίῳ, εἰ µὴ µία σπυρὶς τὴν φακῆν ἔχουσα, ἣν τροφὴν ἐποιεῖτο. Τοσαύτην ὠφέλειαν ἐκ τῆς τοῦ Πολυχρονίου συναυλίας οὗτοι εὕραντο, ὁσίως πολιτευσάµενοι."

syMA.commemoration07.text = "Ὁ Ὅσιος Δαμιανός, ὁ ἐν τοῖς ὁρίοις τῆς κατὰ τὸν Ἄθω ἱερᾶς Μονῆς τοῦ Ἐσφιγμένου ἀσκήσας, ἐν εἰρήνῃ τελειοῦται ἐν ἔτει ᾳσπʹ (1280)."
syMA.commemoration07.couplet1.title = titles_gr_GR_cog.Stichoi
syMA.commemoration07.couplet1.verse1 = "Δαμιανοῦ ὁ τάφος ἦν τῶν χαρίτων,"
syMA.commemoration07.couplet1.verse2 = "Λειμὼν γλυκύπνους· ὢ ξένης εὐωδίας!"

syMA.lastline = "Ταῖς αὐτῶν ἁγίαις πρεσβείαις, ὁ Θεός, ἐλέησον ἡμᾶς. Ἀμήν."

cl.syMA.commemoration01.text = "[saint/com 1]"

cl.syMA.commemoration02.text = "[saint/com 2]"

cl.syMA.commemoration03.text = "[saint/com 3]"

cl.syMA.commemoration04.text = "[saint/com 4]"

cl.syMA.commemoration05.text = "[saint/com 5]"

cl.syMA.commemoration06.text = "[saint/com list]"

