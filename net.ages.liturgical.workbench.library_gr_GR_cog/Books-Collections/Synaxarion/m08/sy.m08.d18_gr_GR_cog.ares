A_Resource_Whose_Name = sy.m08.d18_gr_GR_cog

syMA.commemoration01.text = "Τῇ ΙΗʹ τοῦ αὐτοῦ μηνός μνήμη τῶν ἁγίων Μαρτύρων Φλώρου καὶ Λαύρου."
syMA.commemoration01.couplet1.title = titles_gr_GR_cog.Stichoi
syMA.commemoration01.couplet1.verse1 = "Δίψει τελευτῆς τῆς ὑπὲρ Θεοῦ Λόγου,"
syMA.commemoration01.couplet1.verse2 = "Χωροῦσι Φλῶρος καὶ Λαῦρος πρὸς τὸ φρέαρ."
syMA.commemoration01.single1 = "Φλώρῳ ἅμ' ὀγδοάτῃ δεκάτῃ φρέαρ εἰσέδυ Λαῦρος."
syMA.commemoration01.narration.p01 = "Οὗτοι οἱ Ἅγιοι ἀδελφοὶ ὑπῆρχον δίδυμοι, λιθοξόοι τὴν τέχνην, ἣν ἐξεπαιδεύθησαν ὑπὸ Πρόκλου καὶ Μαξίμου. Μετὰ δὲ τὴν τῶν διδασκάλων ὑπὲρ Χριστοῦ μαρτυρίαν, καταλιπόντες τὰς ἐν Βυζαντίῳ διατριβάς, παρεγένοντο ἐν τῷ Ἰλλυρικῷ, ἐν χώρᾳ τῆς Δαρδανίας, ἐν πόλει Οὐλπιανῶν. Ἔνθα παρὰ Λουκίωνι τῷ ἡγεμόνι μέταλλα τινὰ διερευνῶντες τὴν οἰκείαν τέχνην εἰργάζοντο. Εἶτα παρ' αὐτοῦ ἀποστέλλονται πρὸς Λικίνιον τὸν υἱὸν Ἐλπιδίας τῆς βασιλίσσης· οἷς ὁ Λικίνιος παρέσχετο χρήματα καὶ τὴν διὰ χειρῶν προμήθειαν, καὶ ἐκέλευσεν αὐτοῖς ἀνεγεῖραι τοῖς εἰδώλοις ναόν, τυπώσας αὐτὸν καὶ διαγράψας ἐν σχήματι. Οἱ δὲ Ἅγιοι τὰ μὲν χρήματα τοῖς ἐνδεέσι διενείμαντο καὶ νυκτὸς τῇ πρὸς Θεὸν ἐσχόλαζον προσευχῇ. Μεθ' ἡμέραν δὲ τῶν ἔργων ἁπτόμενοι, θᾶττον τὸν ναὸν ἐκαλλιέργουν καὶ ἐξεπόνουν."
syMA.commemoration01.narration.p02 = "Ὡς δὲ δι' ὀλίγων ἡμερῶν συνετελέσθη καὶ τὸν ἀπαρτισμὸν ἔλαβεν, Ἀγγέλου συναντιλαμβανομένου καὶ τοὺς Ἁγίους συνεπισχύοντος, εὐθὺς Μερέντιος ὁ ἱερεὺς ἐπίστευσεν εἰς Χριστόν, ἤδη προπιστεύσαντος καὶ τοῦ υἱοῦ αὐτοῦ Ἀθανασίου, διὰ τὸ ἀνοιχθῆναι τὸν τυφλὸν αὐτοῦ ὀφθαλμὸν παρὰ τῶν Ἁγίων· καὶ τοὺς πτωχοὺς συναγαγόντες οἱ τοῦ Χριστοῦ Μάρτυρες, οἷς παρέσχον τὰ χρήματα, σχοινίοις τοὺς τραχήλους τῶν ξοάνων διέλαβον καὶ πρὸς γῆν ταῦτα καθείλκυσαν. Εἶτα, ἀνάψαντες φῶτα πολλά, τὸν ναὸν καθιέρωσαν, ἐπιλέγοντες· Δόξα σοι Χριστὲ ὁ Θεός, Ἀποστόλων καύχημα, Μαρτύρων ἀγαλλίαμα, ὧν τὸ κήρυγμα, Τριὰς ἡ ὁμοούσιος. Προηγεῖτο δὲ αὐτῶν ὁ τύπος τοῦ τιμίου Σταυροῦ."
syMA.commemoration01.narration.p03 = "Τοῦτο δὲ γνοὺς ὁ Λικίνιος καὶ κελεύσας ἐξαφθῆναι κάμινον, προσέταξε τοὺς πτωχοὺς ἀμβληθῆναι· ἐν ᾗ ῥιφέντες, τὰ ἑαυτῶν παρέδωκαν πνεύματα. Οἱ δὲ Ἅγιοι Φλῶρος καὶ Λαῦρος, ἐν ἄξονι ἁμάξης προσδεθέντες, ἐτύφθησαν. Εἶτα ἐξαπεστάλησαν Λύκωνι· οὓς ὁ Λύκων δεξάμενος, ἐν βαθεῖ συνέκλεισε φρέατι. Ἐν ᾧ κατελθόντες καὶ δεήσεις τῷ Θεῷ ὑπέρ τε τῶν μνησθησομένων αὐτῶν καὶ τῆς κοσμικῆς εὐσταθείας καὶ τοῦ παύσασθαι τὸν διωγμὸν προσενεγκόντες, τὰς ἑαυτῶν ἀφῆκαν ψυχάς. Χρόνοις δὲ ὕστερον ἀνηνέχθησαν τὰ τίμια αὐτῶν λείψανα καὶ ἐν γλωσσοκόμοις κατετέθησαν ἐντίμως, μύρα καὶ πηγὰς ἰάσεων τοῖς προσπελάζουσι βρύοντα."

syMA.commemoration02.text = "Τῇ αὐτῇ ἡμέρᾳ ἡ Ἁγία τῶν πενήτων πληθύς, ἡ τὰ εἴδωλα συντρίψασα, πυρὶ ἐτελειώθη."
syMA.commemoration02.couplet1.title = titles_gr_GR_cog.Stichoi
syMA.commemoration02.couplet1.verse1 = "Πένητες ἄνδρες πλοῦτον εὗρον ἀθρόον,"
syMA.commemoration02.couplet1.verse2 = "Τὸ σύντροφον δός, εἰς τὸ πῦρ λελοιπότες."

syMA.commemoration03.text = "Τῇ αὐτῇ ἡμέρᾳ μνήμη τῶν ἁγίων Μαρτύρων Ἕρμου, Σεραπίωνος, καὶ Πολυαίνου."
syMA.commemoration03.couplet1.title = titles_gr_GR_cog.Stichoi
syMA.commemoration03.couplet1.verse1 = "Ἕρμῳ βιαίως ἐν πέτραις συρομένῳ,"
syMA.commemoration03.couplet1.verse2 = "Ὑπῆρξε πέτρα προσφυγὴ λαγῷ πόλος."
syMA.commemoration03.couplet2.verse1 = "Τὸν ἐκ πέτρας πάνδεινον ἑλκυσμὸν φέρει,"
syMA.commemoration03.couplet2.verse2 = "Καὶ Σεραπίων, ὁ πλέον στεῤῥὸς πέτρας."
syMA.commemoration03.couplet3.verse1 = "Ὁ Πολύαινος αἷμα χεῖ συρεὶς πέτραις,"
syMA.commemoration03.couplet3.verse2 = "Ὑπὲρ Χριστοῦ χέαντος ἐκ πέτρας ὕδωρ."
syMA.commemoration03.narration.p01 = "Οὗτοι οἱ Ἅγιοι ἦσαν ἐκ Ῥώμης· καὶ διαβληθέντες ὑπὸ τῶν ἀπίστων, ὅτι τὸν Χριστὸν σέβονται, τὰ δὲ εἴδωλα βδελύσσονται, τῷ Ἐπάρχῳ παρέστησαν Ῥώμης· καὶ ὁμολογήσαντες παῤῥησίᾳ τὴν εἰς Χριστὸν πίστιν, πρῶτον μὲν ἐν σκοτεινῇ καὶ δυσώδει καθείργνυνται φυλακῇ. Εἶτα, ἐξαχθέντες ἐκεῖθεν καὶ θῦσαι τοῖς εἰδώλοις μὴ καταδεξάμενοι, διὰ στενοτάτων καὶ δυσπορεύτων καὶ πετρωδῶν τόπων σύρονται, καὶ ἐν τῷ σύρεσθαι, τῷ Θεῷ τὰς ψυχὰς παρέθεντο."

syMA.commemoration04.text = "Τῇ αὐτῇ ἡμέρᾳ μνήμη τῆς ἁγίας Μάρτυρος Ἰουλιανῆς, πλησίον τοῦ Στροβίλου· καὶ τοῦ Ἁγίου Μάρτυρος Λέοντος, ὃς ἤθλησε παρὰ τὴν θάλασσαν, πλησίον Μύρων τῆς Λυκίας."
syMA.commemoration04.couplet1.title = titles_gr_GR_cog.Stichoi
syMA.commemoration04.couplet1.verse1 = "Ἰουλιανὴν ἦραν ἐντεῦθεν Νόες,"
syMA.commemoration04.couplet1.verse2 = "Τῷ μαρτυρίου αἵματι κοσμουμένην."
syMA.commemoration04.couplet2.verse1 = "Λέων κατὰ θάλασσαν ἀθλήσας κάτω,"
syMA.commemoration04.couplet2.verse2 = "Θάλασσαν εὗρεν ἀγαθῶν ἐν τῷ Πόλῳ."

syMA.commemoration05.text = "Τῇ αὐτῇ ἡμέρᾳ οἱ ἐν τῇ ἐρήμῳ τέσσαρες Ἀσκηταὶ ἐν εἰρήνῃ τελειοῦνται."
syMA.commemoration05.couplet1.title = titles_gr_GR_cog.Stichoi
syMA.commemoration05.couplet1.verse1 = "Ἀδελφότης τέθνηκεν ἀνδρῶν τεσσάρων,"
syMA.commemoration05.couplet1.verse2 = "Τὰ κῶλα θέντες εἰς ἐρημίαν μίαν."

syMA.commemoration06.text = "Τῇ αὐτῇ ἡμέρᾳ μνήμη τῶν ἐν Ἁγίοις Πατέρων ἡμῶν Ἰωάννου καῖ Γεωργίου, Πατριαρχῶν Κωνσταντινουπόλεως."
syMA.commemoration06.couplet1.title = titles_gr_GR_cog.Stichoi
syMA.commemoration06.couplet1.verse1 = "Ὁ Γεώργιος «Ὡς κελεύεις Χριστέ μου»,"
syMA.commemoration06.couplet1.verse2 = "Ἔφασκε θνήσκων «ἔρχομαι κληθεὶς ἄνω»."
syMA.commemoration06.couplet2.verse1 = "Σκυθρωπὰ τὰ πρόσωπα τῆς Ἐκκλησίας,"
syMA.commemoration06.couplet2.verse2 = "Στέρησιν οὐ φέροντα τὴν Ἰωάννου."

syMA.commemoration07.text = "Τῇ αὐτῇ ἡμέρᾳ μνήμη τοῦ Ὁσίου καὶ θεοφόρου Πατρὸς ἡμῶν Ἀρσενίου τοῦ νέου, τοῦ ἐξ Ἰωαννίνων μὲν καταγομένου, ἐν δὲ τῇ νήσῳ Πάρῳ ἀσκήσαντος."
syMA.commemoration07.couplet1.title = titles_gr_GR_cog.Stichoi
syMA.commemoration07.couplet1.verse1 = "Ἁγίων, Ἀρσένιε, τὸν βίον ζήσας,"
syMA.commemoration07.couplet1.verse2 = "Σὺν Ἁγίοις ἅγιος νῦν συναγάλλῃ."
syMA.commemoration07.single1 = "Δεκάτῃ Ἀρσενίοιο ὀγδοάτῃ, ἄεθλω ὕδω."
syMA.commemoration07.narration.p01 = ""

syMA.lastline = "Ταῖς τῶν ἁγίων σου πρεσβείαις, ὁ Θεός, ἐλέησον ἡμᾶς. Ἀμήν."

cl.syMA.commemoration01.text = "[saint/com 1]"

cl.syMA.commemoration02.text = "[saint/com 2]"

cl.syMA.commemoration03.text = "[saint/com 3]"

cl.syMA.commemoration04.text = "[saint/com 4]"

cl.syMA.commemoration05.text = "[saint/com 5]"

cl.syMA.commemoration06.text = "[saint/com list]"

