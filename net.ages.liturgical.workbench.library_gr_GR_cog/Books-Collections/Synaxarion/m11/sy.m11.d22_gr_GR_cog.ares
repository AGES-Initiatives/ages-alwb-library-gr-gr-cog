A_Resource_Whose_Name = sy.m11.d22_gr_GR_cog

syMA.commemoration01.text = "Τῇ ΚΒʹ τοῦ αὐτοῦ μηνὸς μνήμη τῶν ἁγίων Ἀποστόλων, ἐκ τῶν Ἑβδομήκοντα, Φιλήμονος, Ἀρχίππου, Ἀπφίας καὶ Ὀνησίμου, μαθητῶν γεγονότων Παύλου τοῦ Ἀποστόλου."
syMA.commemoration01as02.text = "Τῇ αὐτῇ ἡμέρᾳ μνήμη τῶν ἁγίων Ἀποστόλων, ἐκ τῶν Ἑβδομήκοντα, Φιλήμονος, Ἀρχίππου, Ἀπφίας καὶ Ὀνησίμου, μαθητῶν γεγονότων Παύλου τοῦ Ἀποστόλου."
syMA.commemoration01.couplet1.title = titles_gr_GR_cog.ti.Verses
syMA.commemoration01.couplet1.verse1 = "Χριστοῦ καλοῦντος, ὤφθητε δρόμῳ ξένῳ,"
syMA.commemoration01.couplet1.verse2 = "Χριστοῦ μαθηταί, δραμόντες πρὸς τὴν κλῆσιν."
syMA.commemoration01.single1 = "Εἰκάδι δευτερίῃ Φιλήμονα ἔνθεν ἄειραν."
syMA.commemoration01.narration.p01 = "Οὗτοι ὑπῆρχον ἐπὶ Νέρωνος τοῦ βασιλέως, μαθηταὶ γεγονότες τοῦ Ἁγίου Παύλου. Ἐμαρτύρησαν δὲ ἐν Κολοσσαῖς, πόλει τῆς Φρυγίας, πλησίον τῆς Λαοδικείας. Τῶν γὰρ Ἑλλήνων ἑορτὴν ἀγόντων τῇ Ἀρτέμιδι ἐν τῷ ταύτης ναῷ τῷ ἐν Κολοσσαῖς, αὐτοὶ τῷ Θεῷ τὴν δοξολογίαν ἀνέφερον ἐν τῇ ἁγιωτάτῃ ἐκκλησίᾳ, μετὰ καὶ ἄλλων χριστιανῶν. Ὧν τῇ τῶν εἰδωλολατρῶν ὑποκεχωρηκότων ἐφόδῳ, οὗτοι μόνοι μετὰ τῆς Ἀπφίας, πιστῆς καὶ αὐτῆς οὔσης, ἐναπελείφθησαν, ποθοῦντες τὸ κατὰ Χριστὸν μαρτύριον. Συσχεθέντες οὖν, ἤχθησαν πρὸς Ἀνδροκλέα τὸν ἡγεμόνα Ἐφέσου. Τύπτονται οὖν παρʼ αὐτοῦ, καὶ μὴ πεισθέντες θῦσαι τῷ εἰδώλῳ τῷ καλουμένῳ Μηνᾷ, εἰς βόθρον ἐμβάλλονται μέχρις ὀσφύος· καὶ οὕτω λιθολευστοῦνται, πρότερον ὑπὸ παίδων ῥαφίσι κατακεντηθέντες."

syMA.commemoration02.text = "Τῇ αὐτῇ ἡμέρᾳ μνήμη τῶν ἁγίων Μαρτύρων Κικιλίας, Βαλλεριανοῦ καὶ Τιβουρτίου."
syMA.commemoration02.couplet1.title = titles_gr_GR_cog.ti.Verses
syMA.commemoration02.couplet1.verse1 = "Λουτροῦ φέρεις ἔκκαυσιν, ὦ Κικιλία,"
syMA.commemoration02.couplet1.verse2 = "Λούῃ δὲ λουτρὸν αἵματος διὰ ξίφους."
syMA.commemoration02.couplet2.verse1 = "Βαλλεριανὸν καὶ συναθλητὴν ἅμα"
syMA.commemoration02.couplet2.verse2 = "Κτείνει ξίφος, βάλλοντας ὕβρεσι πλάνην."
syMA.commemoration02.narration.p01 = "Οὗτοι ἤθλησαν ἐπὶ τῆς βασιλείας Διοκλητιανοῦ. Καὶ ἡ μὲν Κικιλία ὑπῆρχεν ἐκ τῆς Ῥώμης, προγόνους ἔχουσα λαμπρούς. Μνηστευθεῖσα δὲ τῷ Βαλλεριανῷ, τοῦτον ἐπὶ τὴν εἰς Χριστὸν πίστιν μετηγάγετο καὶ ἐν ἁγνείᾳ διάγειν ἔπεισεν. Ὁ δὲ Βαλλεριανὸς τὸν Τιβούρτιον, ἀδελφὸν αὐτοῦ γνήσιον ὄντα. Εἰς τοσαύτην δὲ ἀρετὴν ἀνήχθη ὁ Τιβούρτιος, ὡς καὶ Ἀγγέλοις καθʼ ἑκάστην προσομιλεῖν. Οὗτοι οὖν τὰ λείψανα τῶν τοῦ Χριστοῦ Μαρτύρων θάπτοντες, διαβάλλονται τῷ Ἀλμακίῳ ἐπάρχῳ τῆς πόλεως. Καὶ ἀχθέντες ἐνώπιον αὐτοῦ καὶ τὸν Χριστὸν ὁμολογήσαντες, ἐκδίδονται τῷ Καπηλαρίῳ Μαξίμῳ ἀποτμηθησόμενοι τὰς κεφαλάς. Ὅς, μετὰ τὴν τῶν Ἁγίων ἐκτομήν, θεασάμενος Ἀγγέλους προπέμποντας καὶ δορυφοροῦντας τὰς ψυχὰς τῶν Μαρτύρων, ἐπίστευσε καὶ αὐτός. Ἡ δὲ ἁγία Κικιλία, ἐν βαλανείῳ βληθεῖσα, σφοδρῶς ἐκκαέντι καὶ μὴ συγχωρουμένη τὴν ἔξοδον, ἐπὶ τρισὶν ἡμέραις παραμείνασα, τὴν διὰ ξίφους δέχεται τελευτὴν ἐν αὐτῷ τῷ βαλανείῳ, τοῦτο τοῦ ἐπάρχου ἀποφηναμένου."

syMA.commemoration03.text = "Τῇ αὐτῇ ἡμέρᾳ μνήμη τῶν ἁγίων Μαρτύρων Μάρκου, Στεφάνου καὶ ἑτέρου Μάρκου."
syMA.commemoration03.couplet1.title = titles_gr_GR_cog.ti.Verses
syMA.commemoration03.couplet1.verse1 = "Τμηθεὶς ξίφει, Στέφανε, σὺν Μάρκοις δύο,"
syMA.commemoration03.couplet1.verse2 = "Πολλοὺς σὺν αὐτοῖς τοὺς στεφάνους λαμβάνεις."
syMA.commemoration03.narration.p01 = "Οὗτοι ὑπῆρχον ἐπὶ Διοκλητιανοῦ βασιλέως καὶ Μάγνου ἡγεμόνος, ἐκ πόλεως Ἀντιοχείας τῆς Πισιδίας. Κατασχεθέντες δὲ καὶ τὸν Χριστὸν παῤῥησίᾳ ὁμολογήσαντες καὶ πλείστας ὑποστάντες βασάνους καὶ μὴ πεισθέντες ἀρνήσασθαι τὸν Χριστόν, τὰς κεφαλὰς ἀπετμήθησαν."

syMA.commemoration04.text = "Τῇ αὐτῇ ἡμέρᾳ μνήμη τοῦ ἁγίου Μάρτυρος Προκοπίου τοῦ ἐν Παλαιστίνῃ."
syMA.commemoration04.couplet1.title = titles_gr_GR_cog.ti.Verses
syMA.commemoration04.couplet1.verse1 = "Πρὸς τὴν τομὴν ὥρμησεν οἷα πρὸς πάλην,"
syMA.commemoration04.couplet1.verse2 = "Καὶ Προκόπιος θρέμμα τῆς Παλαιστίνης."

syMA.commemoration05.text = "Τῇ αὐτῇ ἡμέρᾳ μνήμη τοῦ ἁγίου Μάρτυρος Μενίγνου τοῦ κναφέως."
syMA.commemoration05.couplet1.title = titles_gr_GR_cog.ti.Verses
syMA.commemoration05.couplet1.verse1 = "Κάραν, κναφεῦ, Μένιγνε, τμηθεὶς ἐκ ξίφους,"
syMA.commemoration05.couplet1.verse2 = "Κνάπτεις σεαυτόν· κἂν ῥύπους εἶχες, πλύνῃ."
syMA.commemoration05.narration.p01 = "Οὗτος ὥρμητο ἀπὸ Κολωνίας τῆς Ἑλλησπόντου, ἐκ πόλεως Παρείου. Καὶ ἀκούσας στρατιωτῶν τινων ἐν ἀγορᾷ βοώντων, ὅτι ὁ Ναζωραῖος Ἰησοῦς, νυκτὸς ἐλθών, ἔκλεψε τοὺς δεσμίους ἡμῶν, ὑπερζέσας τῷ πνεύματι, πολλὴν φροντίδα ἐτίθετο τοῦ μαρτυρίου τυχεῖν. Ἐν γὰρ τῇ αὐτῇ πόλει τοῦ Ἁγίου, πολλῶν Μαρτύρων ὑπὸ τῶν φυλάκων κατακλεισθέντων ταῖς φυλακαῖς, ἐσφραγισμένων τῶν θυρῶν οὐσῶν, οἱ Ἅγιοι ὑπὸ θείου Ἀγγέλου τῶν δεσμῶν ἀπελύθησαν· ὅθεν μὴ εὑρισκομένων αὐτῶν, μεγάλως οἱ διῶκται ἐταράχθησαν. Ἐπεὶ δὲ ὁ Μένιγνος, καὶ θείας φωνῆς καλούσης αὐτὸν καὶ πρὸς τοὺς ἀγῶνας διεγειρούσης ἤκουσεν, οὐκ ἀνεβάλετο, ἀλλʼ ἀποδοὺς τὰ ἱμάτια τοῖς δεσπόταις (κναφεὺς γὰρ ἦν) καὶ τὰ παρὰ τῶν τυράννων τιθέντα γράμματα διαῤῥήξας, τύπτεται ὑπὸ τῶν δημίων ἀφειδῶς· καὶ ἐπὶ γῆς ῥιφείς, λὰξ ἐντείνεται, καὶ ἐπὶ ξύλου κρεμασθεὶς ξέεται· καὶ τοὺς δακτύλους τῶν ποδῶν ἀποτέμνεται· καὶ τοῖς τυράννοις ἀχθεὶς καὶ θύειν ἀπαρνησάμενος, τὴν ἐπὶ θάνατον κατακρίνεται καὶ τῷ ξίφει παρὰ τοῦ δημίου κρουσθείς, τὸ πνεῦμα τῷ Κυρίῳ παρέθετο."

syMA.commemoration06.text = "Τῇ αὐτῇ ἡμέρᾳ μνήμη τοῦ ὁσίου Πατρὸς ἡμῶν Ἀββᾶ."
syMA.commemoration06.couplet1.title = titles_gr_GR_cog.ti.Verses
syMA.commemoration06.couplet1.verse1 = "Ἀββᾶν, τὸν ἐκτύπωμα ὄντα Ἀββάδων,"
syMA.commemoration06.couplet1.verse2 = "Τιμῶ πρεπόντως, ὡς τεκνίων πατέρα."
syMA.commemoration06.narration.p01 = "Οὗτος ἦν ἐκ γένους τῶν Ἰσμαηλιτῶν· Καταλιπὼν δὲ γονεῖς καὶ πατρίδα καὶ πλοῦτον, ἠκολούθησε Μοναχῷ τινι, ἐνδυσάμενος τὸ μοναχικὸν σχῆμα, καὶ ἦν σὺν αὐτῷ ἐπὶ χρόνους τινάς. Εἶθʼ οὕτω λαβὼν αὐτὸν ὁ ἐπιστάτης αὐτοῦ, σὺν αὐτῷ ἀπῆλθε, μαθητευθῆναι παρὰ τῷ μεγάλῳ Εὐσεβίῳ τῷ ἀγωνιστῇ· οὗ κοιμηθέντος, ἔμεινεν οὗτος παρʼ αὐτῷ τῷ τόπῳ. Ὀκτὼ δὲ καὶ τριάκοντα διατελέσας ἐκεῖσε χρόνους, ἀεὶ ἐπεκτείνετο, ὡς ἀρχὴν ἔχων. Ὑποδήμασι μὲν οὐδέποτε τοὺς πόδας ἐκάλυψεν· ἐσθίων δὲ βραχέα καὶ ὅσα βραχεῖαν ἐντίθησι δύναμιν, περιττὴν ἡγεῖτο καὶ τὴν τοῦ ὕδατος χρείαν· σιδήρῳ δὲ τὴν ὀσφὺν ἐζωσμένος, ἐκάθητο μὲν ὀλιγάκις, τῆς δὲ νυκτὸς καὶ ἡμέρας τὸ πλεῖστον ἑστηκώς, ἢ ἐπὶ τῶν γονάτων κείμενος, τὴν τῆς εὐχῆς τῷ Δεσπότῃ λειτουργίαν προσέφερε. Τῆς κατακλίσεως δὲ τὴν χρείαν ἀναγκαίαν ἡγεῖτο οὐδαμῶς· οὐδεὶς γὰρ αὐτόν ποτε κατακλιθέντα ἐθεάσατο. Ἀλλὰ καὶ τοῦ χοροῦ τῶν Μοναχῶν κορυφαῖος γενόμενος καὶ προστατεύειν λαχών, ἀρχέτυπον ἑαυτὸν τῆς φιλοσοφίας τοῖς ὑπηκόοις ἅπασιν προὔθηκεν. Οὕτω βιούς, καὶ πλήρης ἡμερῶν γενόμενος, ἀνεπαύσατο ἐν Κυρίῳ. "

syMA.commemoration07.text = "Τῇ αὐτῇ ἡμέρᾳ οἱ ἅγιοι Χριστοφόρος καὶ Εὐφημία ξίφει τελειοῦνται."
syMA.commemoration07.couplet1.title = titles_gr_GR_cog.ti.Verses
syMA.commemoration07.couplet1.verse1 = "Τὴν Εὐφημίαν σοὶ συνευφημεῖν ἔγνων, "
syMA.commemoration07.couplet1.verse2 = "Σοὶ συσφαγεῖσαν, χριστόφορον Χριστοφόρε."

syMA.commemoration08.text = "Τῇ αὐτῇ ἡμέρᾳ οἱ ἅγιοι Θαλλέλαιος καὶ Ἄνθιμος ξίφει τελειοῦνται."
syMA.commemoration08.couplet1.title = titles_gr_GR_cog.ti.Verses
syMA.commemoration08.couplet1.verse1 = "Θαλλέλαιος, Ἄνθιμος ἐκτετμημένοι,"
syMA.commemoration08.couplet1.verse2 = "Ἀειθαλῶς ἀνθοῦσιν, ὡς θεῖα ξύλα."

syMA.commemoration09.text = "Τῇ αὐτῇ ἡμέρᾳ ὁ ὅσιος Κάλλιστος ἐν εἱρήνῃ τελειοῦται."
syMA.commemoration09.couplet1.title = titles_gr_GR_cog.ti.Verses
syMA.commemoration09.couplet1.verse1 = "Κάλλιστος ἐχθρὸν τὸν κάκιστον πτερνίσας,"
syMA.commemoration09.couplet1.verse2 = "Φίλος Θεῷ πρόσεισιν ἐκλελεγμένος."

syMA.commemoration10.text = "Τῇ αὐτῇ ἡμέρᾳ ὁ ἅγιος Θαδδαῖος, ἐν τροχῷ δεθεὶς καὶ κατὰ πρανοῦς ἀφεθείς, τελειοῦται."
syMA.commemoration10.couplet1.title = titles_gr_GR_cog.ti.Verses
syMA.commemoration10.couplet1.verse1 = "Κατὰ πρανοῦς Θαδδαῖον ὁ τροχὸς στρέφει,"
syMA.commemoration10.couplet1.verse2 = "Φωνὴ δὲ βροντῆς ἐν τροχῷ ψαλμὸς λέγει."

syMA.commemoration11.text = "Τῇ αὐτῇ ἡμέρᾳ μνήμη τῶν ἁγίων Μαρτύρων Ἀγαπίωνος, Σισινίου Ἱερομάρτυρος, καὶ Ἀγαπίου."
syMA.commemoration11.couplet1.title = titles_gr_GR_cog.ti.Verses
syMA.commemoration11.couplet1.verse1 = "Ἀπῆλθε, θηρσὶ μὴ βλαβείς, Ἀγαπίων."
syMA.commemoration11.couplet1.verse2 = "Τοῦτον γὰρ ἠγάπησε καὶ θηρῶν φύσις."
syMA.commemoration11.couplet2.verse1 = "Εἶχες θύτην με, νῦν δὲ καὶ θῦμα ξένον,"
syMA.commemoration11.couplet2.verse2 = "Ἔχεις με Σισίνιον ἐκ ξίφους, Λόγε."
syMA.commemoration11.couplet3.verse1 = "Ὑπὲρ Θεοῦ, ταθέντος ἐν τῷ Κρανίῳ,"
syMA.commemoration11.couplet3.verse2 = "Ξίφει σόν, Ἀγάπιε, τείνεις κρανίον."

syMA.commemoration12.text = "Τῇ αὐτῇ ἡμέρᾳ μνήμην ποιούμεθα τοῦ ὁσίου πατρὸς ἡμῶν Ἰακώβου, τοῦ ἐπονομαζομένου Τσαλίκη, ἡγουμένου τῆς Μονῆς τοῦ Ὁσίου Δαυῒδ ἐν Εὐβοίᾳ."
syMA.commemoration12.couplet1.title = titles_gr_GR_cog.ti.Verses
syMA.commemoration12.couplet1.verse1 = "Ἰάκωβε ὅσιε ἡμῶν τοὺς ὕμνους,"
syMA.commemoration12.couplet1.verse2 = "δέχθητι ὡς τὰ δύο λεπτὰ τῆς χήρας."
syMA.commemoration12.single1 = "Ὡς ἄγγελος Θεοῦ Ἰάκωβος πρὸς πόλον ἤρθη."
syMA.commemoration12.narration.p01 = ""

alt1.syMA.commemoration01.text = "Τῇ ΚΒʹ τοῦ αὐτοῦ μηνὸς μνήμην ποιούμεθα τοῦ ὁσίου πατρὸς ἡμῶν Ἰακώβου, τοῦ ἐπονομαζομένου Τσαλίκη, ἡγουμένου τῆς Μονῆς τοῦ Ὁσίου Δαυῒδ ἐν Εὐβοίᾳ."
alt1.syMA.commemoration01.couplet1.title = titles_gr_GR_cog.ti.Verses
alt1.syMA.commemoration01.couplet1.verse1 = "Ἰάκωβε ὅσιε ἡμῶν τοὺς ὕμνους,"
alt1.syMA.commemoration01.couplet1.verse2 = "δέχθητι ὡς τὰ δύο λεπτὰ τῆς χήρας."
alt1.syMA.commemoration01.single1 = "Ὡς ἄγγελος Θεοῦ Ἰάκωβος πρὸς πόλον ἤρθη."
alt1.syMA.commemoration01.narration.p01 = ""

syMA.lastline = "Ταῖς τῶν σῶν Ἁγίων πρεσβείαις, ὁ Θεός, ἐλεήσον ἡμᾶς. Ἀμήν."

cl.syMA.commemoration01.text = "[saint/com 1]"

cl.syMA.commemoration02.text = "[saint/com 2]"

cl.syMA.commemoration03.text = "[saint/com 3]"

cl.syMA.commemoration04.text = "[saint/com 4]"

cl.syMA.commemoration05.text = "[saint/com 5]"

cl.syMA.commemoration06.text = "[saint/com list]"
