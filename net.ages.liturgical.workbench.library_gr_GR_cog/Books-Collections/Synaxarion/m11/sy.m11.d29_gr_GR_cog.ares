A_Resource_Whose_Name = sy.m11.d29_gr_GR_cog

syMA.commemoration01.text = "Τῇ ΚΘʹ τοῦ αὐτοῦ μηνὸς μνήμη τῆς ἀθλήσεως τοῦ ἁγίου Μάρτυρος Παραμόνου, καὶ τῶν ἁγίων τριακοσίων ἑβδομήκοντα συμμπαρτύρων αὐτοῦ."
syMA.commemoration01.couplet1.title = titles_gr_GR_cog.ti.Verses
syMA.commemoration01.couplet1.verse1 = "Ὁ Παράμονος νύττεταί σοι, Χριστέ μου·"
syMA.commemoration01.couplet1.verse2 = "Γνοὺς γὰρ Θεὸν μόνον σε, σοὶ θνῄσκει μόνῳ."
syMA.commemoration01.couplet2.verse1 = "Ξίφει κεφαλὰς ἄνδρες ἑπτάκις δέκα,"
syMA.commemoration01.couplet2.verse2 = "Σὺν ἑξαπλῇ διδοῦσι πεντηκοντάδι."
syMA.commemoration01.single1 = "Παράμονον δʼ ἐνάτῃ κτάνον εἰκάδι ἔγχεα μακρά."
syMA.commemoration01.narration.p01 = "Οὗτοι ὑπῆρχον ἐπὶ Δεκίου τοῦ βασιλέως καὶ Ἀκυλίνου ἄρχοντος. Πρόφασις δὲ αὐτοῖς τῆς εἰς Χριστὸν πίστεως καὶ τῆς τελειώσεως, αὕτη. Ἐν τόπῳ τῆς Βαλσατίας, καλουμένῳ Ἱερῷ, πολλή τις καὶ πλουσία τυγχάνει θερμῶν ὑδάτων ἀνάδοσις, παραδόξως τὰς νόσους ἰωμένη. Ἐνταῦθα διὰ σώματος θεραπείαν παραγενόμενος ὁ τὴν τῆς Ἑῴας ἀρχὴν διέπων Ἀκυλῖνος, ἕπεσθαι αὐτῷ ἀπὸ Νικομηδείας τοὺς συνειλεγμένους ἀθλητὰς δεσμίους παρεκελεύσατο. Γενόμενος δὲ εἰς τὸ τῆς Ἴσιδος τέμενος καὶ τὰς μυσαρὰς θυσίας ἐκτελέσας, τοὺς Ἁγίους θύειν τοῖς εἰδώλοις καὶ προσκυνεῖν προσέταττεν. Οὓς ἀπαναινομένους τοῦτο ποιῆσαι, ξίφεσιν ἀναιρεθῆναι πάντας προσέταξε. Καὶ οὓτως οἱ γενναῖοι, θαυμαστοὶ τοῦ Παμβασιλέως Χριστοῦ τοῦ Θεοῦ γεγόνασι Μάρτυρες, τῇ αὐτοῦ θείᾳ δυνάμει κραταιωθέντες, τὸν ἀριθμὸν ὄντες τριακόσιοι ἑβδομήκοντα."
syMA.commemoration01.narration.p02 = "Τούτους θεασάμενος ὁ ἅγιος Παράμονος, φωνῇ μεγάλῃ ἐβόησεν, εἰπών· Μεγίστην ἀσέβειαν ὁρῶ· ὅτι ὁ μιαρὸς οὗτος τοσούτους δικαίους, καὶ ταῦτα ξένους, ἀλόγῳ κατασφάττει τρόπῳ. Ὁ δὲ ἀκούσας καὶ ὑπὸ μανίας ἀναφλεχθείς, εὐθέως τοῦτον ἀναιρεῖσθαι προστάττει· ὅπερ οὐκ εἰδότα τὸν μακάριον, ἐν ᾧ τόπῳ βαδίζων διετέλει, κατασχόντες αὐτὸν οἱ ἀπεσταλμένοι, οὐκ ἠνέσχοντο ἑνὶ παραχωρῆσαι δρᾶν τὸν φόνον, ἀλλὰ πάντες, ἐπʼ ὄψεσι τοῦ δικάζοντος, ταῖς ἰδίαις χερσί, καὶ τοῖς οἰκείοις ὅπλοις ἐκχέειν αἷμα ἀθῷον ἠπείγοντο· οἱ μὲν λόγχαις βάλλοντες, οἱ δὲ καλάμοις ὀξέσι, διά τε τῆς γλώττης καὶ τῶν λοιπῶν μελῶν τοῦ Ἁγίου διελαύνοντες, ἐπʼ ὄψεσι τοῦ τυράννου ἐτελείωσαν αὐτὸν ἐν τῷ εἰρημένῳ τόπῳ, καὶ πρὀς τὰς οὐρανίους σκηνὰς διεβίβασαν· καὶ ἐν αὐτῷ τῷ χώρῳ τῶν τριακοσίων ἑβδομήκοντα Μαρτύρων, καὶ ταῖς τούτων θήκαις συνταχθείς, κατετέθη."

syMA.commemoration02.text = "Τῇ αὐτῇ ἡμέρᾳ μνήμη τοῦ ἁγίου Μάρτυρος Φιλουμένου."
syMA.commemoration02.couplet1.title = titles_gr_GR_cog.ti.Verses
syMA.commemoration02.couplet1.verse1 = "Φιλουμένου πείρουσιν ἥλοις τοὺς πόδας,"
syMA.commemoration02.couplet1.verse2 = "Χριστὸν φιλοῦντος, καὶ Θεῷ φιλουμένου."
syMA.commemoration02.narration.p01 = "Φιλούμενος ὁ Μάρτυς ἦν ἐπὶ Αὐρηλιανοῦ βασιλέως ἐκ Λυκαονίας ὁρμώμενος καὶ τὸν σῖτον κομίζων ἐν τῇ τῶν Γαλατῶν χώρᾳ. Φίληκι οὖν τῷ ἡγεμόνι Ἀγκύρας διαβληθεὶς καὶ χριστιανὸν ἑαυτὸν ὁμολογήσας, ἡλοῦται πρῶτον τοὺς πόδας σιδήροις, καὶ αἰκίζεται. Εἶτα ἀναρτηθείς, σπαθίζεται καὶ εἰς κλίβανον ἐκκαέντα ἐμβάλλεται. Ἐκ τούτων δὲ τῇ τοῦ Χριστοῦ δυνάμει ἀβλαβὴς διαφυλαχθείς, ἡλοῦται αὖθις τὴν κεφαλὴν καὶ τὰς χεῖρας καὶ τοὺς πόδας, καὶ ἐπὶ τριάκοντα σταδίους ἐλαύνεται, ἕως λιποψυχήσας, τῷ Θεῷ τὸ πνεῦμα παρέθετο."

syMA.commemoration03.text = "Τῇ αὐτῇ ἡμέρᾳ μνήμη τοῦ ὁσίου Πατρὸς ἡμῶν Νικολάου, ἀρχιεπισκόπου Θεσσαλονίκης· καὶ τοῦ ἁγίου Ἱερομάρτυρος Ἰωάννου τοῦ ἐν Περσίδι· καὶ τῶν ἁγίων ἕξ Μαρτύρων, οὕς διωκομένους, πέτρα ῥαγεῖσα ὑπεδέξατο αὐτούς."
syMA.commemoration03.couplet1.title = titles_gr_GR_cog.ti.Verses
syMA.commemoration03.couplet1.verse1 = "Ἤνοιξε πέτραν εἰς ταφὴν ἓξ ἀνδράσιν,"
syMA.commemoration03.couplet1.verse2 = "Ὁ νεκρὸς εὑρὼν εἰς ταφὴν Χριστὸς πέτραν."

syMA.commemoration04.text = "Τῇ αὐτῇ ἡμέρᾳ ὁ ἅγιος Οὐβρανός, Ἐπίσκοπος Μακεδονίας, ἐν εἰρήνῃ τελειοῦται."
syMA.commemoration04.couplet1.title = titles_gr_GR_cog.ti.Verses
syMA.commemoration04.couplet1.verse1 = "Ὁ χερσὶν οὗτος ἐκπνέων τῶν Ἀγγέλων,"
syMA.commemoration04.couplet1.verse2 = "Οὐρβανός ἐστιν, οὗ βίος κατʼ Ἀγγέλους."

syMA.commemoration05.text = "Τῇ αὐτῇ ἡμέρᾳ ὁ ἅγιος Διονύσιος, Ἐπίσκοπος Κορίνθου, ξίφει πληγεὶς τελειοῦται."
syMA.commemoration05.couplet1.title = titles_gr_GR_cog.ti.Verses
syMA.commemoration05.couplet1.verse1 = "Διονύσιος εἷς τελῶν θυηπόλων,"
syMA.commemoration05.couplet1.verse2 = "Ξίφος μετελθών, εἷς ἐστι καὶ Μαρτύρων."

syMA.commemoration06.text = "Τῇ αὐτῇ ἡμέρᾳ ὁ ὅσιος Παγκόσμιος ἐν εἰρήνῃ τελειοῦται."
syMA.commemoration06.couplet1.title = titles_gr_GR_cog.ti.Verses
syMA.commemoration06.couplet1.verse1 = "Σύμπας ὁ κόσμος οὐδὲν ἦν Παγκοσμίῳ·"
syMA.commemoration06.couplet1.verse2 = "Ἐδὲμ γὰρ ἤρα καὶ μόνης, ἣν λαμβάνει."

syMA.commemoration07.text = "Τῇ αὐτῇ ἡμέρᾳ ὁ ὅσιος Πιτυροὺν ἐν εἰρήνῃ τελειοῦται."
syMA.commemoration07.couplet1.title = titles_gr_GR_cog.ti.Verses
syMA.commemoration07.couplet1.verse1 = "Τῇ σῇ θελήσει πρὸς σὲ χωρεῖ, Χριστέ μου,"
syMA.commemoration07.couplet1.verse2 = "Ὁ σῶν Πιτυροὺν ἐργάτης θελημάτων."

syMA.commemoration08.text = "Τῇ αὐτῇ ἡμέρᾳ ὁ ἅγιος Μάρτυς Οὐαλλερῖνος ξίφει τελειοῦται."
syMA.commemoration08.couplet1.title = titles_gr_GR_cog.ti.Verses
syMA.commemoration08.couplet1.verse1 = "Διὰ στέφος πάντιμον οἴσω καὶ ξίφος,"
syMA.commemoration08.couplet1.verse2 = "Ὁ Μάρτυς ἐκραύγαζεν Οὐαλλερῖνος."

syMA.commemoration09.text = "Τῇ αὐτῇ ἡμέρᾳ ὁ ἅγιος Φαῖδρος, ῥητίνης ζεούσης καταχεθείσης αὐτῷ, τελειοῦται."
syMA.commemoration09.couplet1.title = titles_gr_GR_cog.ti.Verses
syMA.commemoration09.couplet1.verse1 = "Πολλοὺς πρὸς ἄλλα, πρὸς δὲ ῥητίνης ζέσιν"
syMA.commemoration09.couplet1.verse2 = "Στεῤῥῶς ἀθλοῦντα, Φαῖδρον ἔγνωμεν μόνον."

syMA.lastline = "Ταῖς τῶν Ἁγίων σου πρεσβείαις, ὁ Θεός, ἐλέησον ἡμᾶς. Ἀμήν."

cl.syMA.commemoration01.text = "[saint/com 1]"

cl.syMA.commemoration02.text = "[saint/com 2]"

cl.syMA.commemoration03.text = "[saint/com 3]"

cl.syMA.commemoration04.text = "[saint/com 4]"

cl.syMA.commemoration05.text = "[saint/com 5]"

cl.syMA.commemoration06.text = "[saint/com list]"
