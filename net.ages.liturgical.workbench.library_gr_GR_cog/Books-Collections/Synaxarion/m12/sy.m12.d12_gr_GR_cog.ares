A_Resource_Whose_Name = sy.m12.d12_gr_GR_cog

syMA.commemoration01.text = "Τῇ ΙΒʹ τοῦ αὐτοῦ μηνὸς μνήμη τοῦ ὁσίου Πατρὸς ἡμῶν καὶ Θαυματουργοῦ Σπυρίδωνος, Ἐπισκόπου Τριμυθοῦντος."
syMA.commemoration01.couplet1.title = titles_gr_GR_cog.ti.Verses
syMA.commemoration01.couplet1.verse1 = "Ὁ θαυµατουργὸς κἂν τέθνηκε Σπυρίδων,"
syMA.commemoration01.couplet1.verse2 = "Τοῦ θαυµατουργεῖν οὐκ ἔληξεν εἰσέτι."
syMA.commemoration01.single1 = "Ἀµφὶ δυωδεκάτην Σπυρίδων βίοτον λίπε τόν δε."
syMA.commemoration01.narration.p01 = "Οὗτος ἤκµασεν ἐπὶ τῆς βασιλείας Κωνσταντίνου τοῦ µεγάλου καὶ Κωνσταντίου τοῦ υἱοῦ αὐτοῦ. Ἦν δὲ τὸν τρόπον ἁπλοῦς καὶ τὴν καρδίαν ταπεινός. Ἐγένετο δὲ ἀπʼ ἀρχῆς ποιµὴν προβάτων· ἔπειτα δὲ γυναικὶ προσοµιλήσας, µετὰ τὴν αὐτῆς ἀποβίωσιν, Ἐπίσκοπος κατέστη. Ἐπὶ τοσοῦτον δὲ ἡ χάρις τῶν ἰαµάτων αὐτῷ ἐδόθη παρὰ Θεοῦ, ὡς ἐπωνυµίαν αὐτῷ γενέσθαι τὰ θαύµατα. Καὶ γὰρ ἐν αὐχµῷ κατήγαγεν ὑετόν, καὶ πάλιν αὐτοῦ τὴν ἀµετρίαν ἐκώλυσε διʼ εὐχῆς. Καὶ µελετώµενον λιµὸν παρὰ τῶν σιτοκαπήλων ἔλυσε, συµπεσουσῶν αὐτοῖς τῶν ἀποθηκῶν, αἷς τὸν σῖτον συνέσχον. Καὶ ὄφιν µετέβαλεν εἰς χρυσόν· καὶ µετὰ τὸ λῦσαι διʼ αὐτοῦ τὴν τοῦ πένητος συµφοράν, πάλιν τὸν χρυσὸν εἰς ὄφιν ἀποκατέστησε. Καὶ ποταµῶν ῥεύµατα ἔστησε· καὶ πόρνην τολµήσασαν προσψαῦσαι, τὰ κατʼ αὐτὴν ἐξειπών, ἔπεισεν ἐξαγορεῦσαι τὰ ἑαυτῆς."
syMA.commemoration01.narration.p02 = "Καὶ τοὺς ἐπὶ λόγοις φρονοῦντας µέγα, ἐν τῇ κατὰ Νίκαιαν Συνόδῳ, δυνάµει τοῦ Ἁγίου Πνεύµατος ἐπεστόµισε. Καὶ γυναικός τινος παρακαταθήκην ζητούσης, ἤδη οὖσαν τὴν αὐτοῦ θυγατέρα νεκράν, ἐπανερόµενος, ᾗ παρετέθη τὰ χρήµατα, καὶ παρʼ αὐτῆς µαθὼν ἔνθα κέκρυπται, τῇ τούτων κυρίᾳ ἀπέδωκε. Καὶ τὸν βασιλέα Κωνστάντιον τοῦ συνέχοντος πάθους ἀπήλλαξε. Καὶ παῖδα τινὸς γυναικὸς ἀνεζώωσε. Καὶ τὸν κατὰ πλεονεξίαν τὴν αἶγα λαβεῖν βουλόµενον διήλεγξε, τῆς µιᾶς ἐκείνης αἰγὸς πρὸς τὴν µάνδραν, ἀπὸ τοῦ ταύτην ἕλκοντος βίᾳ, µεταχωρούσης· µετὰ δὲ τὸ τὴν τιµὴν αὐτῆς ἐπαριθµήσασθαι τὸν ἐξωνούµενον, σὺν ταῖς λοιπαῖς µεινάσης. Ἰάσατο δὲ καὶ τοῦ Διακόνου τὴν ἀφωνίαν· ὃς µικρὰν εὐχὴν ἐπιτραπεὶς ἔν τινι καύµατι, διὰ κενοδοξίαν µεγάλην ἐξέτεινε, καὶ εὐθὺς εἰς ἀφωνίαν κατέστη."
syMA.commemoration01.narration.p03 = "Τούτῳ συνυπακούοντες ὤφθησαν Ἄγγελοι, Καὶ τῷ Πνεύµατί σου ἀντιφθεγξάµενοι, ἐν τῷ τὴν εἰρήνην συνήθως ἐν τῇ Ἐκκλησίᾳ διδόναι (ἐν τῷ ἐκφωνεῖν δηλονότι τό, Εἰρήνη πᾶσι). Τῶν δὲ ἐν λαµπάσι φώτων παρὰ τῶν ὑπηρετῶν ἀναφθέντων ὀλίγων, καὶ τοῦ Ὁσίου δυσχεραίνοντος ἐπὶ τούτῳ, οἱ µὲν µὴ παρεῖναι τινὰς ἔλεγον ἐν τῇ Ἐκκλησίᾳ καὶ µὴ δεῖσθαι πλείονος δᾳδουχίας· ἐµαρτυρήθη δὲ τῷ Ἁγίῳ ἄνωθεν, ὅτι θεατὰς µᾶλλον Ἀγγέλους ἔχει ἐν ταῖς εὐχαῖς συµψάλλοντας. Ἡ δὲ ἐν τῷ λύχνῳ, ἤδη µαραινοµένου τοῦ ἐν αὐτῷ φωτός, καὶ λήγοντος διὰ τροφῆς ἔνδειαν, ἐξαίφνης τοῦ ἐλαίου ἀνάβλυσις, τίνας οὐκ ἐκπλήττει τῷ θαύµατι;"
syMA.commemoration01.narration.p04 = "Πολλοῖς δὲ ἐκ προγνώσεως θείας, περὶ τῶν µελλόντων ἐθέσπισε. Καὶ τὸν Ἐπίσκοπον Τριφύλλιον νουθετήσας, τοῖς ἐν κόσµῳ τερπνοῖς προσκείµενον, ποθεῖν τὰ µέλλοντα µᾶλλον ἔπεισε. Καὶ τὴν µοιχευθεῖσαν γυναῖκα, τὴν ἐξοµολόγησιν µὴ δεχοµένην, ἀλλʼ ἐν τῷ τίκτειν τὸν ἴδιον ἄνδρα πείθουσαν, ὅτι ἐξ αὐτοῦ εἴη τὸ ἐγκυµονούµενον, καί τοι µῆνας εἴκοσι ἀποπλεύσαντα καὶ µὴ συγγενόµενον αὐτῇ, ἐπιτιµήσας θανάτῳ παρέδωκε."
syMA.commemoration01.narration.p05 = "Τούτῳ θέρους ὥρᾳ, ἐν ἡλίῳ φλέγοντι, δρόσου πλήρης ἡ κεφαλὴ ἐφαίνετο, δηλοῦντος τοῦ Θεοῦ τὴν ἐπʼ αὐτῷ γενησοµένην τιµήν. Ὅπως δὲ ἦν συµπαθής, ἐδήλωσε τὸ συµβὰν εἰς τοὺς τὴν ποίµνην αὐτοῦ συλῆσαι ἐπιχειρήσαντας. Οὐ µόνον γὰρ αὐτοὺς ἀορασίᾳ κρατηθέντας τοῦ πάθους ἀπήλλαξεν, ἀλλὰ καὶ κριὸν ἕνα ἐπιδοὺς ἀπέλυσεν, ἐπειπών, ὡς ἂν µὴ ὦσι µάτην ἠγρυπνηκότες. Οὗτος τὸ καταπιστευθὲν ποίµνιον ἰθύνας καλῶς, πρὸς τὴν τῶν Ἀγγέλων πολιτείαν καὶ διαγωγὴν µετετάξατο. Τελεῖται δὲ ἡ αὐτοῦ σύναξις ἐν τῷ ἀποστολείῳ τοῦ Ἁγίου καὶ κορυφαίου Πέτρου, τῷ συγκειµένῳ τῇ ἁγιωτάτῃ µεγάλῃ Ἐκκλησίᾳ."

syMA.commemoration02.text = "Τῇ αὐτῇ ἡμέρᾳ μνήμη τοῦ ἁγίου Μάρτυρος Συνετοῦ."
syMA.commemoration02.couplet1.title = titles_gr_GR_cog.ti.Verses
syMA.commemoration02.couplet1.verse1 = "Τὸν Συνετὸν κτείνουσι ἄφρονες ξίφει."
syMA.commemoration02.couplet1.verse2 = "Τὴν εὐσεβῆ τιµῶντα πίστιν ἐµφρόνως."
syMA.commemoration02.narration.p01 = "Οὗτος ἦν ἐπὶ Αὐρηλιανοῦ βασιλέως· ἐνδηµοῦντι δὲ αὐτῷ ἐν τῇ τῶν Ῥωµαίων πόλει, καὶ τὰς θυσίας τοῖς εἰδώλοις προσάγοντι, διαλεχθεὶς οὗτος, ἀναγνώστης τῆς Ῥωµαίων Ἐκκλησίας ὑπὸ τοῦ ἁγίου Ξύστου προβεβληµένος καὶ ὑποσχόµενος θῦσαι κατʼ ἐµπαιγµόν, καὶ φωραθεὶς τὴν ὑπόκρισιν, τύπτεται βουνεύροις, ὥς τε πᾶσαν τὴν γῆν ἐκείνην τῷ αἵµατι φοινιχθῆναι· εἶτα τῇ εἱρκτῇ ἐναποῤῥίπτεται. Τῇ δὲ ἑξῆς πάλιν ἁπλοῦται ἐν ἐσχάρᾳ σιδηρᾷ πεπυρακτωµένῃ, ὅτε καὶ θείας φωνῆς ἤκουσεν ἐνισχυούσης καὶ προτρεπούσης αὐτὸν εἰς τὸν ἀγῶνα. Καὶ σὺν τῇ φωνῇ, λάβρος ὑετὸς κατεῤῥάγη, ἀλώβητον ἐκ τοῦ πυρὸς διαφυλάττων τὸν Μάρτυρα. Μετὰ ταῦτα, ὀρύγµατος γενοµένου πήχεων δέκα καὶ ξύλων ὀξυτάτων ἐντεθέντων τῷ βάθει, ἀπεῤῥίφη ὁ Μάρτυς ἐκεῖσε, τῶν µελῶν αὐτοῦ σχεδὸν ἁπάντων κατακοπέντων· ὃς καὶ αὖθις θείᾳ προνοίᾳ ὑγιὴς γέγονε. Πάλιν οὖν ἐγκλείεται εἰς τὸ λεγόµενον Πάνθεον, καὶ ἐξαχθείς, τὴν κεφαλὴν ἀποτέµνεται."

syMA.commemoration03.text = "Τῇ αὐτῇ ἡμέρᾳ μνήμη τοῦ ἐν ἁγίοις Πατρὸς ἡμῶν Ἀλεξάνδρου Ἀρχιεπισκόπου Ἱεροσολύμων, τοῦ Ἱερομάρτυρος."
syMA.commemoration03.couplet1.title = titles_gr_GR_cog.ti.Verses
syMA.commemoration03.couplet1.verse1 = "Ὁ Ἀλέξανδρος, εἷς ὢν τῶν θυηπόλων,"
syMA.commemoration03.couplet1.verse2 = "Ἄνευ αἵµατος, εἷς ἦν καὶ τῶν Μαρτύρων."
syMA.commemoration03.narration.p01 = "Βασιλεύοντος Δεκίου ἐν τῇ πρεσβυτέρᾳ Ῥώµῃ, διωγµὸς µέγας ἐκινήθη κατὰ τῶν χριστιανῶν. Ἐξαποστείλας γὰρ κατὰ πᾶσαν χώραν, προσέταξεν, ὥς τε τοὺς εὑρισκοµένους χριστιανοὺς ἀναγκάζειν θύειν τοῖς εἰδώλοις, καὶ τὸν Χριστὸν ἀρνεῖσθαι· τοὺς δὲ µὴ πειθοµένους τοῦτο ποιεῖν, τιµωρίαις δειναῖς ὑποβάλλεσθαι καὶ εἶθʼ οὕτω τοῦ ζῆν ὀδυνηρῶς ἀπαλλάττεσθαι. Τότε ὁ ἁγιώτατος Ἀλέξανδρος οὗτος, ἀρχιεπίσκοπος ὢν ἐν Ἱεροσολύµοις, διαβάλλεται τῷ τῆς ἐκεῖσε Καισαρείας ἄρχοντι· ὁ δὲ ἀποστείλας, σιδηροδέσµιον παρέστησεν αὐτόν· καὶ πολλὰ διαλεχθεὶς µετʼ αὐτοῦ καὶ τὸν Χριστὸν ἀνακηρύξας µεγαλοφώνως µέσον πάντων Θεὸν καὶ Βασιλέα καὶ πάντων εἶναι Δηµιουργόν, τὰ δὲ εἴδωλα καὶ τοὺς τιµῶντας αὐτὰ ἀναθεµατίσας πεπαῤῥησιασµένῃ τῇ φωνῇ, µεγάλως ἐτάραξε τὸν θυµὸν αὐτοῦ. Διὸ καὶ ἐν ὀλίγῳ χρόνῳ τιµωρησάµενος αὐτὸν ποικίλως, ὑπὸ θηρῶν βρωθῆναι ζῶντα καταδικάζει ὁ δείλαιος."
syMA.commemoration03.narration.p02 = "Τοῦτον δὲ γυµνὸν εὐθὺς ἀποδύσαντες καὶ µέσον τοῦ θεάτρου ὡς κριὸν ἐπίσηµον προθέντες, διάφορα θηρία πρὸς βρῶσιν αὐτοῦ ἐξαπέστειλαν. Ὁ δὲ προσευξάµενος, καὶ τοῦτο προσέθετο· Κύριε, εἰ θέληµα σόν ἐστι τελειωθῆναί µε νῦν, γενέσθω ὡς ηὐδόκησας. Καὶ διαφόρων θηρίων κατʼ αὐτοῦ ἀπολυθέντων, τὰ µὲν προσκυνοῦντα, ὡς διὰ τῆς τῶν κεφαλῶν αὐτῶν κατακλίσεως ἐφαίνοντο, εἰς τὰς ἑαυτῶν ἀνεχώρουν γαλεάγρας· τὰ δὲ κυλινδούµενα ἐπὶ τὴν γῆν, κατεφίλουν τοὺς πόδας αὐτοῦ· τὰ δὲ τὰς τραυµατισθείσας αὐτοῦ σάρκας ταῖς γλώσσαις ἀπέλειχον. Ὁ δὲ µέγας Ἀρχιερεύς, τῷ Θεῷ εὐχαριστήσας, ἀπέπτη πρὸς Κύριον, τὸ σῶµα ἀβλαβὲς καταλιπὼν ἐν τῇ γῇ. Ὅπερ εὐλαβεῖς τινες µετʼ αἰδοῦς µυρίσαντες καὶ ὀθονίοις εἰλήσαντες, ἐν ἐπισήµῳ κατέθεντο τόπῳ."

syMA.commemoration04.text = "Τῇ αὐτῇ ἡμέρᾳ μνήμη τῶν ὁσίων Πατέρων ἡμῶν Ἀμωναθᾶ καὶ Ἄνθου."
syMA.commemoration04.couplet1.title = titles_gr_GR_cog.ti.Verses
syMA.commemoration04.couplet1.verse1 = "Μισῶ τὰ τῆς γῆς· Ἄγγελοι δέξασθέ µε,"
syMA.commemoration04.couplet1.verse2 = "Ἀµωναθᾶς ὁ θεῖος ἐκλείπων λέγει."
syMA.commemoration04.couplet2.verse1 = "Τὸ τοῦ Προφήτου προσφόρως Δαυῒδ λέγων,"
syMA.commemoration04.couplet2.verse2 = "Ὡς ἄνθος ἀγροῦ θεῖος Ἄνθος ἐῤῥύη."

syMA.lastline = "Ταῖς αὐτῶν ἁγίαις πρεσβείαις, ὁ Θεός, ἐλέησον καὶ σῶσον ἡμᾶς. Ἀμήν."

cl.syMA.commemoration01.text = "[saint/com 1]"

cl.syMA.commemoration02.text = "[saint/com 2]"

cl.syMA.commemoration03.text = "[saint/com 3]"

cl.syMA.commemoration04.text = "[saint/com 4]"

cl.syMA.commemoration05.text = "[saint/com 5]"

cl.syMA.commemoration06.text = "[saint/com list]"
