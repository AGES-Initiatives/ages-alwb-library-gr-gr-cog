A_Resource_Whose_Name = sy.m11.d15_gr_GR_cog

syMA.commemoration01.text = "Τῇ ΙΕʹ τοῦ αὐτοῦ μηνὸς μνήμη τῶν ἁγίων Μαρτύρων καὶ Ὁμολογητῶν Γουρία, Σαμωνᾶ καὶ Ἀβίβου."
syMA.commemoration01.couplet1.title = titles_gr_GR_cog.Stichoi
syMA.commemoration01.couplet1.verse1 = "Ξίφος τελειοῖ Σαμωνᾶν καὶ Γουρίαν,"
syMA.commemoration01.couplet1.verse2 = "Καὶ φλὸξ Ἄβιβον, οἷς χαρὰ φλὸξ καὶ ξίφος."
syMA.commemoration01.single1 = "Πῦρ πέμπτῃ δεκάτῃ Ἄβιβον πέφνε, χαλκὸς ἑτάρους."
syMA.commemoration01.narration.p01 = "Τούτων ὁ μὲν Σαμωνᾶς καὶ Γουρίας ἤθλησαν ἐπὶ Διοκλητιανοῦ βασιλέως καὶ Ἀντωνίνου δουκός· Γουρίας μὲν ὁρμώμενος ἀπὸ Σαργωκητίας κώμης, Σαμωνᾶς δὲ ἀπὸ Γανάδος. Διεβλήθησαν δέ, ὡς ἀναπείθοντες τοὺς ἀνθρώπους μὴ θύειν εἰδώλοις. Καὶ εὐθὺς ἀναρτῶνται ἀπὸ μιᾶς χειρὸς ἑκάτερος, τῶν ποδῶν αὐτῶν κάτωθεν λίθῳ βαρυνομένων. Καὶ ἔμειναν ἀπὸ ὥρας τρίτης ἕως ὥρας ἕκτης κρεμάμενοι. Εἶτα κατενεχθέντες, ἐν σκοτεινῷ τόπῳ τῆς φυλακῆς ἐναποῤῥίπτονται· καὶ τῷ ξύλῳ τοὺς πόδας περισφιχθέντες, ἔμειναν ἐκεῖ, λιμῷ καὶ δίψει καὶ δεσμοῖς πιεζόμενοι, τετραμηνιαῖον χρόνον. Μετὰ δὲ ταῦτα, ἐξαγαγόντες αὐτοὺς πάλιν οἱ διῶκται, τὸν μὲν ἅγιον Σαμωνᾶν ἀναρτῶσι τοῦ ἑνὸς ποδός· καὶ τὸ γόνυ ἐξαρθρωθείς, κατὰ κεφαλῆς ἀπὸ ὥρας δευτέρας ἕως πέμπτης κρεμᾶται. Τὸν δὲ ἅγιον Γουρίαν ἐῶσιν, ὡς ἡμίθνητον ὑπάρχοντα καὶ νεκροῦ οὐδὲν ἄμεινον ἐοικότα· καὶ τῇ ἕωθεν ἐξαγαγόντες, τὴν διὰ ξίφους τιμωρίαν οἱ διῶκται ἐπιφέρουσιν."
syMA.commemoration01.narration.p02 = "Ἄβιβος δέ, Διάκονος ὢν τὴν τάξιν, ἐπὶ Λικινίου τοῦ βασιλέως διαβληθείς, ὡς διδάσκων τὰς χώρας καὶ κώμας τὸν λόγον τοῦ Κυρίου, κρεμασθεὶς τύπτεται· καὶ ἀφεθεὶς πάλιν ἐρωτᾶται· καὶ μὴ εἴξας τῷ θελήματι τοῦ τυράννου, τῷ πυρὶ παραδίδοται ἱμάντα ἔχων ἐπὶ τοῦ στόματος δίκην φονέως. Καὶ οὕτως ἐτέλεσεν αὐτοῦ τὴν μαρτυρίαν."

syMA.commemoration02.text = "Τῇ αὐτῇ ἡμέρᾳ μνήμη τοῦ ὁσίου Πατρὸς ἡμῶν Κυντιριανοῦ,* Ἐπισκόπου Σελευκείας, ἑνός ἐκ τῶν τριακοσίων δέκα ὀκτὼ θεοφόρων Πατέρων τῆς Αʹ Οἰκουμενικῆς Συνόδου."
syMA.note1 = "Ἔν τισι Συναξαρίοις ἀπαντᾷ Κυντιανὸς καὶ Κυντιών."
syMA.commemoration02.couplet1.title = titles_gr_GR_cog.Stichoi
syMA.commemoration02.couplet1.verse1 = "Τὴν δωρεὰν ηὔξησε Κυντιὼν θύτης,"
syMA.commemoration02.couplet1.verse2 = "Εὖ δοῦλε γοῦν ἤκουσε· τί τούτου πλέον;"

syMA.commemoration03.text = "Μνήμη τῶν εὐσεβῶν βασιλέων Ἰουστίνου καὶ Θεοδώρας."
syMA.commemoration03.couplet1.title = titles_gr_GR_cog.Stichoi
syMA.commemoration03.couplet1.verse1 = "Ἰουστῖνον ἄνακτα σὺν Θεοδώρᾳ,"
syMA.commemoration03.couplet1.verse2 = "Πρὸς οὐρανοὺς κέκληκε πάντων Δεσπότης."

syMA.commemoration04.text = "Μνήμη τοῦ ἁγίου Θωμᾶ, Πατριάρχου Κωνσταντινουπόλεως τοῦ νέου."
syMA.commemoration04.couplet1.title = titles_gr_GR_cog.Stichoi
syMA.commemoration04.couplet1.verse1 = "Ζωὴν ὁ Θωμᾶς ἐκλιπὼν μετρουμένην,"
syMA.commemoration04.couplet1.verse2 = "Ζωὴν πρεπόντως εὗρεν οὐ μετρουμένην."

syMA.commemoration05.text = "Τῇ αὐτῇ ἡμέρᾳ μνήμη τῶν ἁγίων Μαρτύρων Ἐλπιδίου, Μαρκέλλου, Εὐστοχίου, καὶ τῶν σὺν αὑτοῖς."
syMA.commemoration05.couplet1.title = titles_gr_GR_cog.Stichoi
syMA.commemoration05.couplet1.verse1 = "Πῦρ, Ἐλπίδιε, σὺν δυσὶ στέγειν φίλοις,"
syMA.commemoration05.couplet1.verse2 = "Ἡ τῶν ἐπάθλων ἐλπὶς ἠρέθιζέ σε."
syMA.commemoration05.narration.p01 = "Ὁ μακάριος Ἐλπίδιος, εἷς τῆς Συγκλήτου Βουλῆς ὑπάρχων καὶ τὰ μυστικὰ πιστευόμενος πράγματα καὶ νόμους γράφων, χριστιανὸς ἐγνωρίζετο. Παραστὰς οὖν τῷ ἀποστάτῃ Ἰουλιανῷ, τρίχινον ἱμάτιον περιβάλλεται, σιδηροῦς τριβόλους ἐμπεπαρμένους ἔχων, ᾧ, πίσσης καχλαζούσης ἄνωθεν ἐπαλειφομένης, οἱ σιδηροῖ τρίβολοι ἡδραιοῦντο. Εἶτα τύπτεται κατὰ πᾶν μέρος τοῦ ἱματίου, καὶ ταῖς τῶν τριβόλων ἀκίσι τὰς σάρκας καταπείρεται. Καὶ βόθρῳ βληθείς, καχλάζοντι ὕδατι ἐπιχέεται καὶ τὰς σάρκας κατακαίεται. Καὶ ἐκ πίσσης καὶ στέατος καὶ ἑτέρων τοιούτων, κολλητικῶν ἅμα καὶ καυστικῶν φαρμάκων, κρᾶμα ἐνσκευασάμενος ὁ παράνομος καὶ σφόδρα ἐκκαύσας, ἐπαντλεῖσθαι τὰς κατακαείσας αὐτοῦ σάρκας προστάττει, καὶ δριμεῖς ἑτέρους χυμούς, μετὰ καὶ θείου ἀπύρου καὶ ἀσφάλτου συγκεκραμένους, ἐγχέεσθαι κατὰ τοῦ στόματος. Ἔπειτα ἀγρίοις ἵπποις καὶ ταύροις, σὺν ἅμα Εὐστοχίῳ καὶ Μαρκέλλῳ, δεσμεῖται πρὸς τὸ διασπασθῆναι· τὰ δὲ ἀκίνητα ἔμειναν. Καὶ ῥοπάλοις ἀγρίοις τὰ μέλη συντρίβονται· καὶ πυρὶ ἐναποῤῥιφθέντες, ἀφῆκαν τὰς ψυχὰς αὐτῶν εἰς χεῖρας Θεοῦ."
syMA.commemoration05.narration.p02 = "Λέγεται δὲ μετὰ ταῦτα, ἐν τῷ Καρμηλίῳ μὲν ὄρει τεθάφθαι αὐτῶν τὰ σώματα· βροντῶν δὲ καὶ ἀστραπῶν εὐθὺς γενομένων, τὸν Χριστὸν μετὰ δυνάμεως ἀγγελικῆς παραγενέσθαι καὶ τοὺς Μάρτυρας ἀσπάσασθαι. Καὶ Εὐστόχιον μὲν καὶ Μάρκελλον, μεταθῆναι εἰς ὃν εὐδόκησε τόπον· τὸν δὲ θαυμαστὸν Ἐλπίδιον ζωῶσαί τε αὖθις καὶ παραθαῤῥῦναι καὶ πρὸς ἀγῶνας δευτέρους παραπέμψαι· καὶ Ἰουλιανόν, θεασάμενον αὐτόν, ἐκπλαγῆναι καὶ ἐκ τεσσάρων μὲν ἁπλωθῆναι προστάξαντα, ἀνενδότως δὲ μαστίζεσθαι, ὀξάλμῃ τε καταντλεῖσθαι καὶ τριχίνοις ὑφάσμασι τοὺς μώλωπας ἀνατρίβεσθαι καὶ ἐπʼ ἀνθρακιᾶς ζεούσης ἁπλωθῆναι καὶ ἄνθρακας ἀνημμένους ἐπὶ τῇ κεφαλῇ αὐτοῦ τεθῆναι καὶ ἐπὶ τοῦ βασανιστηρίου ξύλου ἀναρτηθῆναι καὶ θυρεῷ σιδηρῷ, ἔχοντι κατὰ τὸ μεσαίτατον ὀπήν, τοῖς ὤμοις αὐτοῦ τεθῆναι καὶ κόρακι σιδηρῷ κατὰ κεφαλῆς τύπτεσθαι καὶ σώρευμα πυρὸς ἐπιτεθῆναι, ὡς τὰ αἰσθητήρια καυθῆναι. Καὶ τούτου γενομένου, πιστεῦσαι πολλοὺς ἐπὶ τὸν Χριστὸν καὶ τὰ εἴδωλα συντρίψαι καὶ μετὰ ταῦτα καὶ εἰς κάμινον βληθῆναι, ἐν ᾗ τελευταῖον ἀφῆκε τῷ Κυρίῳ τὸ πνεῦμα."

syMA.commemoration06.text = "Τῇ αὐτῇ ἡμέρᾳ μνήμη τοῦ ἁγίου Μάρτυρος Δημητρίου."
syMA.commemoration06.couplet1.title = titles_gr_GR_cog.Stichoi
syMA.commemoration06.couplet1.verse1 = "Ὁ Δημήτριος, χειρὶ τμηθεὶς δημίου,"
syMA.commemoration06.couplet1.verse2 = "Δήμοις ἀθλητῶν συγχορεύει Κυρίου."
syMA.commemoration06.narration.p01 = "Οὗτος κατασχεθεὶς ἐπὶ Μαξιμιανοῦ καὶ Μαξιμίνου τῶν βασιλέων, καὶ Πουπλίου ἄρχοντος, πολλὰς βασάνους διὰ Χριστὸν ὑπέμεινε, καὶ τελευταῖον ξίφει τὴν κεφαλὴν ἀποτέμνεται."

syMA.lastline = "Ταῖς αὐτῶν πρεσβείαις, ὁ Θεός, ἐλέησον ἡμᾶς. Ἀμήν."

cl.syMA.commemoration01.text = "[saint/com 1]"

cl.syMA.commemoration02.text = "[saint/com 2]"

cl.syMA.commemoration03.text = "[saint/com 3]"

cl.syMA.commemoration04.text = "[saint/com 4]"

cl.syMA.commemoration05.text = "[saint/com 5]"

cl.syMA.commemoration06.text = "[saint/com list]"
