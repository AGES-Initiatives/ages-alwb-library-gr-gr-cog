A_Resource_Whose_Name = sy.m08.d28_gr_GR_cog

syMA.commemoration01.text = "Τῇ ΚΗʹ τοῦ αὐτοῦ μηνός μνήμη τοῦ Ὁσίου Πατρὸς ἡμῶν Μωσέως τοῦ Αἰθίοπος."
syMA.commemoration01.couplet1.title = titles_gr_GR_cog.Stichoi
syMA.commemoration01.couplet1.verse1 = "Φήσεις τὸ ῥητὸν καὶ θανών, Μωσῆ μέλα·"
syMA.commemoration01.couplet1.verse2 = "«Ἄνθρωπος ὄψιν, καὶ Θεὸς τὴν καρδίαν»."
syMA.commemoration01.single1 = "Θάψαν ἐν εἰκάδι Μωσῆν ὀγδόῃ Αἰθιοπῆα."
syMA.commemoration01.narration.p01 = "Οὗτος ὁ μακάριος τῷ μὲν γένει ἦν Αἰθίοψ, τῇ δὲ χρόᾳ μέλας ἀκριβῶς, οἰκέτης πολιτευομένου τινός· ὅν, διὰ πολλὴν δυστροπίαν καὶ λῃστρικὴν διαγωγήν, ἀπώσατο ὁ ἴδιος δεσπότης. Οὗτός ποτε ποιμένι τινὶ ἐμνησικάκησε, παρεμποδίσαντι αὐτῷ εἰς πρᾶγμα, ὃν καὶ ἀποκτεῖναι ἐβουλεύσατο. Μαθὼν δέ, ὅτι πέραν τοῦ Νείλου ἐστί, πλημμυροῦντος τοῦ ὕδατος, τῷ στόματι δακὼν τὴν μάχαιραν καὶ τὸν ἐπενδύτην τῇ κεφαλῇ ἐπιθείς, διανηξάμενος ἐπέρασε. Προαισθόμενος δὲ ὁ ποιμὴν τὴν αὐτοῦ ἔλευσιν, φυγὰς ᾤχετο. Ὁ δέ, κριοὺς τέσσαρας ἐπιλέκτους σφαγιάσας καὶ δείσας σειρᾷ, τὸν Νεῖλον ἀντεπέρασε κολυμβῶν. Τὰ κρέα δὲ φαγὼν καὶ τὰ κώδια πωλήσας, ἀπῆλθε πρὸς τοὺς ἑταίρους αὑτοῦ. Ταῦτα δὲ διηγησάμην, ἵνα δείξω, ὅτι δυνατόν ἐστι τοῖς βουλομένοις διὰ μετανοίας σωθῆναι."
syMA.commemoration01.narration.p02 = "Οὗτος, ὀψέποτε κατανυγεὶς ἔκ τινος περιστάσεως, ἐπέδωκεν ἑαυτὸν Μοναστηρίῳ καὶ οὕτω προσῆλθε τῇ μετανοίᾳ, ὡς καὶ τοὺς συμπράκτορας αὑτοῦ ἀγαγεῖν τῷ Χριστῷ. Καθεζομένου δέ ποτε ἐν τῷ κελλίῳ αὐτοῦ, λῃσταί τινες προσέβαλον αὐτῷ, ἀγνοήσαντες εἶναι αὐτὸν τὸν Μωσῆν. Οὓς ὁ μακάριος δεσμήσας σχοινίῳ, καθάπερ σάκκον ἀχύρου, τοῖς ἑαυτοῦ ὤμοις ἐπιθείς, τῷ Κυριακῷ παρεγένετο, καὶ φησὶ πρὸς τοὺς ἀδελφούς· ἐπειδὴ οὐκ ἔξεστί μοι ἀδικεῖν, τούτους δὲ εὗρον ἐπελθόντας μοι, τί κελεύετε περὶ τούτων; Αὐτοὶ δὲ γνωρίσαντες αὐτόν, ὅτι Μωσῆς ἐστιν ὁ περιβόητος λῄσταρχος καὶ ἀκαταγώνιστος, ἐξεμολογησάμενοι τῷ Θεῷ, καὶ αὐτοὶ ἀπετάξαντο καὶ γεγόνασι Μοναχοὶ δοκιμώτατοι. Θεαρέστως οὖν βιώσας ὁ Ἅγιος γέρων καὶ τὸν δαίμονα τῆς ἀκολασίας καταπαλαίσας, τελευτᾷ ἐτῶν ἑβδομήκοντα πέντε, γεγονὼς καὶ πρεσβύτερος καὶ καταλιπὼν μαθητὰς ἑβδομήκοντα."

syMA.commemoration02.text = "Τῇ αὐτῇ ἡμέρᾳ μνήμη τοῦ ἁγίου Μάρτυρος Ἀκακίου τοῦ νέου."
syMA.commemoration02.couplet1.title = titles_gr_GR_cog.Stichoi
syMA.commemoration02.couplet1.verse1 = "Τράχηλον Ἀκάκιος ἐκτμηθεὶς ξίφει,"
syMA.commemoration02.couplet1.verse2 = "Ψυχῆς τὸ λευκὸν μηνύων, βλύζει γάλα."

syMA.commemoration03.text = "Τῇ αὐτῇ ἡμέρᾳ μνήμη τῶν ἁγίων Ἀποστόλων Πέτρου καὶ Παύλου, καὶ τῶν ἁγίων Μαρτύρων Διομήδους καὶ Λαυρεντίου, καὶ τῶν Ἁγίων μʹ. Τελεῖται δὲ ἡ αὐτῶν σύναξις ἐν τῷ νέῳ Παλατίῳ."
syMA.commemoration03.couplet1.title = titles_gr_GR_cog.Stichoi
syMA.commemoration03.couplet1.verse1 = "Ποία σε γλῶσσα βροτῶν ὑμνήσει Πέτρε,"
syMA.commemoration03.couplet1.verse2 = "Ὅνπερ ὁ Κτίστης ἐμακάρισε πάντων;"
syMA.commemoration03.couplet2.verse1 = "Πάντα ἰσχύων τῇ δυνάμει τοῦ Χριστοῦ,"
syMA.commemoration03.couplet2.verse2 = "Τὸν κόσμον ἅπαντ' ἀνεκαίνισας Παῦλε."
syMA.commemoration03.couplet3.verse1 = "Διττοῖς ἀθληταῖς προσδεθεῖσι πλατάνῳ,"
syMA.commemoration03.couplet3.verse2 = "Ταθέντα τόξα, πλατάνου κενοὶ ψόφοι."

syMA.commemoration04.text = "Τῇ αὐτῇ ἡμέρᾳ ὁ δίκαιος Ἐζεκίας ὁ βασιλεύς, ἐν εἰρήνῃ ἐτελειώθη."
syMA.commemoration04.couplet1.title = titles_gr_GR_cog.Stichoi
syMA.commemoration04.couplet1.verse1 = "Εἰ δακρύσας ἦν Ἐζεκίας, ὡς πάλαι,"
syMA.commemoration04.couplet1.verse2 = "Ζωῆς ἂν ἄλλην εὗρε προσθήκην πάλιν."

syMA.commemoration05.text = "Τῇ αὐτῇ ἡμέρᾳ μνήμη τῆς ἁγίας Ἄννης τῆς θυγατρὸς Φανουήλ."
syMA.commemoration05.couplet1.title = titles_gr_GR_cog.Stichoi
syMA.commemoration05.couplet1.verse1 = "Οὐ γῆς ἀπῆρεν ἡ Φανουὴλ θυγάτηρ,"
syMA.commemoration05.couplet1.verse2 = "Ἕως ἐφ' αὑτῆς εἶδε τὸν Θεὸν βρέφος."

syMA.commemoration06.text = "Τῇ αὐτῇ ἡμέρᾳ οἱ ἅγιοι Τριάκοντα τρεῖς Μάρτυρες, οἱ ἐξ Ἡρακλείας, πυρὶ τελειοῦνται."
syMA.commemoration06.couplet1.title = titles_gr_GR_cog.Stichoi
syMA.commemoration06.couplet1.verse1 = "Καὶ τὸ βρέμον πῦρ τοῖς ἀθληταῖς Κυρίου,"
syMA.commemoration06.couplet1.verse2 = "Ὡς ὄμβρος ἐπ' ἄγρωστιν ἦν τὸ Μωσέως."

syMA.lastline = "Ταῖς τῶν Ἁγίων σου πρεσβείαις, ὁ Θεός, ἐλέησον ἡμᾶς. Ἀμήν."

cl.syMA.commemoration01.text = "[saint/com 1]"

cl.syMA.commemoration02.text = "[saint/com 2]"

cl.syMA.commemoration03.text = "[saint/com 3]"

cl.syMA.commemoration04.text = "[saint/com 4]"

cl.syMA.commemoration05.text = "[saint/com 5]"

cl.syMA.commemoration06.text = "[saint/com list]"

