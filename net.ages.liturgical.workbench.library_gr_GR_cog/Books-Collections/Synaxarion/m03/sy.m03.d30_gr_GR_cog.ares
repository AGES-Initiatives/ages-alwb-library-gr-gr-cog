A_Resource_Whose_Name = sy.m03.d30_gr_GR_cog

syMA.commemoration01.text = "Τῇ Λʹ τοῦ αὐτοῦ μηνός, μνήμη τοῦ Ὁσίου Πατρὸς ἡμῶν Ἰωάννου, τοῦ Συγγραφέως τῆς Κλίμακος."
syMA.commemoration01.couplet1.title = titles_gr_GR_cog.ti.Verses
syMA.commemoration01.couplet1.verse1 = "Ἐπὶ κλίμαξι κλίμακας πυκνῶς Πάτερ,"
syMA.commemoration01.couplet1.verse2 = "Τὰς σὰς ἀρετὰς θείς, ἔφθασας πόλου μέχρι."
syMA.commemoration01.single1 = "Χαῖρεν Ἰωάννης τριακοστῇ ἐξαναλύων."
syMA.commemoration01.narration.p01 = "Οὗτος, ἑκκαίδεκα χρόνων ὑπάρχων, καὶ ἀγχίνους ὢν τῇ ἐγκυκλίῳ σοφίᾳ, προσενήνοχεν ἑαυτὸν θῦμα ἱερώτατον τῷ Θεῷ, ἐν τῷ Σιναίῳ ὄρει ἀνελθών, καὶ μονάσας, καὶ ἐν ὑποταγῇ διάγων. Εἶτα, μετὰ χρόνους ἐννεακαίδεκα* ἀναστὰς ἔρχεται πρὸς τὸ τῆς ἡσυχίας στάδιον, ἀπὸ σημείων πέντε τοῦ Κυριακοῦ, τὴν τῆς παλαίστρας θείαν μονὴν κατειληφώς, Θωλᾶς ὄνομα τῷ χώρῳ· καὶ τεσσαράκοντα ἔτη διαπεράνας, ἐν διακαεῖ ἔρωτι, καὶ πυρὶ θείας ἀγάπης πυρπολούμενος, ἤσθιε μὲν ἐκ πάντων, ἃ ἀμέμπτως ἐφεῖται τῷ ἐπαγγέλματι· βραχὺ δὲ λίαν καὶ οὐκ εἰς κόρον, καὶ ἐν τούτῳ, οἶμαι, τὸ τοῦ τύφου κέρας κλῶν πανσόφως. Ἀλλὰ τὴν τῶν δακρύων πηγὴν ἐκείνου τίς ἂν λόγος ἐξείποι; Ὕπνου δὲ τοσούτου μεταλάμβανεν, ὅσον τὴν τοῦ νοὸς οὐσίαν τῇ ἀγρυπνίᾳ μὴ λυμήνασθαι· ὁ δὲ δρόμος τῆς ζωῆς αὐτοῦ προσευχὴ ἦν ἀένναος, καὶ πρὸς Θεὸν ἔρως ἀνείκαστος."
syMA.note1 = "Ἐννεακαίδεκα ἐτῶν γεγονὼς δηλαδή."
syMA.commemoration01.narration.p02 = "Οὗτος τοίνυν, πᾶσαν ἀρετὴν ἐξασκήσας, καὶ καλῶς πολιτευσάμενος καὶ μεγίστων θεωριῶν γενόμενος ἀνάπλεως, καὶ τὸν Μαθητήν, ὑπνοῦντα ἔντινι τόπῳ, ὑποκάτω πέτρας μεγίστης, καὶ μέλλοντα ὑπʼ αὐτῆς, πιπτούσης ἤδη, ἀναιρεθῆναι, καὶ εἰς μέρη διαιρεθῆναι, ἐν τῷ κελλίῳ ὤν, καὶ Πνεύματι θείῳ γνούς, τοῦ τοιούτου θανάτου ἐῤῥύσατο, ἐπιφανεὶς αὐτῷ καθʼ ὕπνους, καὶ διαναστήσας οὗ ἔμελλεν ὑποστῆναι πτώματος. Ἐν τούτῳ οὖν ἀρετῆς ἀφικόμενος, καὶ Ἡγούμενος τοῦ Ἁγίου Ὄρους Σινᾶ χρηματίσας, κατέλιπε τὴν ἐπίκηρον ζωήν, καὶ πρὸς τὴν αἰώνιον μετετέθη ἀνάπαυσιν, πρότερον σχεδιάσας τὴν πάνσοφον Βίβλον τῶν θείων καὶ Πνευματικῶν Ἀναβάσεων, ἥτις καὶ Κλῖμαξ ἐπονομάζεται."

syMA.commemoration02.text = "Τῇ αὐτῇ ἡμέρᾳ, Μνήμη τοῦ Ἁγίου Προφήτου Ἰωάδ (ἢ Ἰωήλ)."
syMA.commemoration02.couplet1.title = titles_gr_GR_cog.ti.Verses
syMA.commemoration02.couplet1.verse1 = "Λέων πατάσσει σε, Προφῆτα Κυρίου,"
syMA.commemoration02.couplet1.verse2 = "Ὡς παραβάντα τὸν Λόγον τοῦ Κυρίου."
syMA.commemoration02.narration.p01 = "Οὗτος ἦν ἐκ τῆς Σαμαρείας, ὃν ἐπάταξεν ὁ λέων καὶ ἀπέθανεν, ὅτε ἤλεγχε τὸν Ἱεροβοὰμ ἐπὶ ταῖς δαμάλεσι· προσέταξε γὰρ αὐτῷ ὁ Θεὸς ἀπελθεῖν μὲν καὶ ἐλέγξαι, μὴ φαγεῖν δὲ ἄρτον, μήτε οἶνον πιεῖν, ἀλλὰ ταχὺ ἐπανελθεῖν. Εὑρὼν δὲ τὸν Ἱεροβοὰμ θύοντα, ἐκάλεσε τοῦτον καὶ εἶπε· Τάδε λέγει Κύριος· Ἰδοὺ υἱὸς τίκτεται τῷ οἴκῳ Ἰούδα, Ἰωσίας ὄνομα αὐτῷ, καὶ θύσει ἐπὶ σὲ τοὺς Ἱερεῖς τῶν ὑψηλῶν τούτων. Καὶ ἐξέτεινε τὴν χεῖρα ὁ Ἱεροβοάμ, ἐφʼ ᾧ κατασχεῖν αὐτόν, καὶ γέγονεν αὕτη ξηρά· παρακαλέσας δέ, ἀπειλήφει ταύτην ὑγιῆ, ὡς τὸ πρότερον. Ὑποστρέφων δὲ ὁ Ἰωάδ, παρεπείσθη πρός τινος ψευδοπροφήτου, Ἐμβὲ λεγομένου, καὶ συνέφαγεν αὐτῷ. Διὰ τὴν παρακοὴν τοίνυν συνεχώρησεν ὁ Θεὸς ἀναιρεθῆναι μὲν αὐτὸν ὑπὸ λέοντος, μὴ βρωθῆναι δέ· καὶ ἀποθανών, ἐτάφη ἐγγὺς τοῦ ἀπατήσαντος αὐτόν."
syMA.note2 = "Οὐχὶ ἐκ Σαμαρείας, ἀλλʼ ἐξ Ἰούδα ἦν ὁ Προφήτης οὗτος· Καὶ ἰδοὺ (λέγει ἡ θεία Γραφὴ) ἄνθρωπος τοῦ Θεοῦ ἐξ Ἰούδα παρεγένετο ἐν λόγῳ Κυρίου εἰς Βαιθὴλ (Γ´ Βασιλ. ιγ´ 1). Ὠνομάζετο δὲ Ἰωήλ, καὶ οὐχὶ Ἰωάδ, μαρτυρούσης καὶ τοῦτο τῆς θείας Γραφῆς. Καὶ οἱ κατάλοιποι λόγοι Σαλομών… Ἰδοὺ οὗτοι γεγραμμένοι… ἐν ταῖς ὁράσεσιν Ἰωὴλ τοῦ ὁρῶντος περὶ Ἱεροβοὰμ υἱοῦ Ναβὰτ (Β´ Παραλειπ. θ´ 29). Οὐδὲ τοῦ κατωτέρω ἀναφερομένου ψευδοπροφήτου τὸ ὄνομα σημειοῦται εἰς τὴν θείαν Γραφήν, ἤγουν τό, Ἐμβέ· ἀλλʼ οὐδὲ ψευδοπροφήτης ἦν ἐκεῖνος, κατὰ τοὺς Ἑρμηνευτὰς τῶν ἀνωτέρω χωρίων τῆς θείας Γραφῆς."

syMA.commemoration03.text = "Τῇ αὐτῇ ἡμέρᾳ, Μνήμη τοῦ Ὁσίου Πατρὸς ἡμῶν Ἰωάννου τοῦ ἐν τῷ Φρέατι."
syMA.commemoration03.couplet1.title = titles_gr_GR_cog.ti.Verses
syMA.commemoration03.couplet1.verse1 = "Ὁ ἐν φρέατι ζῶν Ἰωάννης κάτω,"
syMA.commemoration03.couplet1.verse2 = "Ἄνω πίνει νῦν ζῶντος ὕδατος φρέαρ."

syMA.commemoration04.text = "Τῇ αὐτῇ ἡμέρᾳ, ἡ Ἁγία Εὐβούλη, ἡ μήτηρ τοῦ Ἁγίου Παντελεήμονος, ἐν εἰρήνῃ τελειοῦται."
syMA.commemoration04.couplet1.title = titles_gr_GR_cog.ti.Verses
syMA.commemoration04.couplet1.verse1 = "Ἐν οὐρανοῖς σύνεστιν Ἀθλητῇ Τέκνῳ,"
syMA.commemoration04.couplet1.verse2 = "Ἀθλητομήτωρ καλλίτεκνος Εὐβούλη."

syMA.commemoration05.text = "Τῇ αὐτῇ ἡμέρᾳ ὁ Ἅγιος, Ἰωάννης, Πατριάρχης Ἱεροσολύμων, ἐν εἰρήνῃ τελειοῦται."
syMA.commemoration05.couplet1.title = titles_gr_GR_cog.ti.Verses
syMA.commemoration05.couplet1.verse1 = "Ὁ τῆς Σιὼν πρόεδρος αἰσθητοῦ θρόνου,"
syMA.commemoration05.couplet1.verse2 = "Πρὸς τὴν Σιὼν ἀπῆρε τὴν νοουμένην."

syMA.commemoration06.text = "Ὁ Ἅγιος Νέος Ἱερομάρτυς Ζαχαρίας, ὁ μαρτυρήσας ἐν Κορίνθῳ ἐν ἔτει ͵αχπδʹ (1684), ξίφει τελειοῦται."
syMA.commemoration06.couplet1.title = titles_gr_GR_cog.ti.Verses
syMA.commemoration06.couplet1.verse1 = "Δέχου στεφάνους ἐκ Θεοῦ, Ζαχαρία,"
syMA.commemoration06.couplet1.verse2 = "Ὡς Ἱεράρχης καὶ ἀθλητὴς Κυρίου."

syMA.lastline = "Ταῖς αὐτῶν ἁγίαις πρεσβείαις, ὁ Θεὸς ἐλέησον ἡμᾶς. Ἀμήν."

cl.syMA.commemoration01.text = "[saint/com 1]"

cl.syMA.commemoration02.text = "[saint/com 2]"

cl.syMA.commemoration03.text = "[saint/com 3]"

cl.syMA.commemoration04.text = "[saint/com 4]"

cl.syMA.commemoration05.text = "[saint/com 5]"

cl.syMA.commemoration06.text = "[saint/com list]"

