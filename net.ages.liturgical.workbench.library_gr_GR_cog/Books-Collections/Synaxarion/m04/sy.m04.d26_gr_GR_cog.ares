A_Resource_Whose_Name = sy.m04.d26_gr_GR_cog

syMA.commemoration01.text = "Τῇ ΚϚʹ τοῦ αὐτοῦ μηνός, μνήμη τοῦ Ἁγίου Ἱερομάρτυρος Βασιλέως, Ἐπισκόπου Ἀμασείας."
syMA.commemoration01.couplet1.title = titles_gr_GR_cog.Stichoi
syMA.commemoration01.couplet1.verse1 = "Τμηθείς, Βασιλεῦ, βασιλεὺς πόλου γίνῃ,"
syMA.commemoration01.couplet1.verse2 = "Ἐξ αἱμάτων σῶν βάμμα κόκκινον φέρων."
syMA.commemoration01.single1 = "Εἰκάδα ἀμφ' ἕκτην Βασιλεὺς ξίφει αὐχένα κάρθη."
syMA.commemoration01.narration.p01 = "Ὁ ἔνδοξος Μάρτυς τοῦ Χριστοῦ Βασιλεύς, Ἐπίσκοπος ἦν τῆς ἐν Ἀμασείᾳ Μητροπόλεως, κατὰ τοὺς χρόνους Λικινίου, ὃς δὴ τοῦ μεγάλου Κωνσταντίνου ἐπὶ Κωνσταντίνῃ τῇ ἀδελφῇ αὐτοῦ γαμβρὸς ὤν, ἐξεπέμφθη παρ' αὐτοῦ κατὰ Μαξιμίνου ἐπαναστάντος, καί τινα μέρη τῶν κατὰ τὴν Ἀνατολὴν κατασχόντος καὶ τυραννήσαντος. Κατὰ τὴν Νικομήδειαν οὖν γενόμενος ὁ Λικίνιος, ἐπεὶ τὰ τῆς ἐπαναστάσεως λέλυτο, τοῦ τυράννου ἀπογνόντος τὴν διὰ μάχης ἀντίστασιν καὶ τὸν κατὰ χεῖρα κίνδυνον ἐκφυγόντος, αὐτὸς ἐν Νικομηδείᾳ τοῖς εἰδώλοις προσῆγε θυσίας, καὶ τὸν Ἅγιον Βασιλέα ἐξ Ἀμασείας, μετὰ κόρης τινός, Γλαφύρας προσαγορευομένης, ἀχθῆναι προσέταξεν. Ἡ δὲ Γλαφύρα αὕτη, θεράπαινα οὖσα Κωνσταντίνης τῆς γαμετῆς Λικινίου, ἐπεὶ τὸν Λικίνιον ἐπιμανέντα αὐτῇ καὶ ἐπιλυττήσαντα ᾔσθετο, τοῦτο ἀναθεμένη τῇ κυρίᾳ αὐτῆς, μετὰ χρημάτων παρ' αὐτῆς εἰς Ἀνατολὴν πέμπεται· καὶ τόπους ἐκ τόπων ἀμείψασα, εἰς τὴν Ἀμάσειαν καταντᾷ."
syMA.commemoration01.narration.p02 = "Τοῦτο οὖν πυθόμενος ὁ Λικίνιος καὶ ὅτι τὸ ἐπιφερόμενον παρ' αὐτῆς χρυσίον εἰς οἰκοδομὴν Ἐκκλησίας τῷ Ἐπισκόπῳ δέδωκε, ἀμφοτέρους συλληφθῆναι καὶ πρὸς αὐτὸν ἀχθῆναι ἐκέλευσεν. Ἀλλ' ἡ μὲν Γλαφύρα τὸν βίον ἔφθη λιποῦσα· ὁ δὲ μακάριος ἐπίσκοπος Βασιλεὺς ἐν Νικομηδείᾳ πρὸς τὸν βασιλέα ἤχθη, καὶ τὴν διὰ ξίφους ἀπόφασιν δέχεται, ἀντειπὼναὐτῷ ἱκανῶς καὶ τῆς ταλαιπωρίας τῶν νομιζομένων θεῶν καὶ τῆς αὐτῶν ματαιότητος καταπτύσας. Τέμνεται οὖν τὸν αὐχένα· καὶ ἐν πλοίῳ βληθείς, τῇ θαλάσσῃ ἐκδίδοται, τῆς μὲν κεφαλῆς ῥιφείσης ἐν αὐτῇ ἐκ τοῦ ἑνὸς μέρους τοῦ πλοίου, τοῦ δὲ σώματος ἐκ τοῦ ἑτέρου, ἃ καὶ συνῆλθον αὖθις, κατὰ τὴν φυσικὴν ἁρμονίαν· καὶ εὑρέθη σῶος ὁ Ἅγιος ἐν τῷ κατὰ Σινώπην κόλπῳ, ἁλιευόντων τινῶν καὶ σαγήνην καθιέντων καὶ πρὸς τὴν χέρσον ἑλκυσάντων αὐτόν, καθὼς ἐπιστὰς Ἄγγελος Ἐλπιδοφόρῳ, τῷ πρώτῳ ὑποδεξαμένῳ τὸν Ἅγιον ἐν Νικομηδείᾳ, εἶπεν· ὃς καὶ παραγενόμενος ἅμα Θεοτίμῳ καὶ Παρθενίῳ τοῖς Διακόνοις, οἳ ἐξ Ἀμασείας σὺν τῷ Ἁγίῳ παρεγένοντο, ἑλκυσθέντα αὐτὸν ἀπὸ τῆς σαγήνης ἔλαβον· καὶ μύροις καὶ ᾠδαῖς τιμήσαντες, εἰς τὴν Ἀμάσειαν παρέπεμψαν."

syMA.commemoration02.text = "Τῇ αὐτῇ ἡμέρᾳ, ἡ Ἁγία Γλαφύρα ἐν εἰρήνῃ τελειοῦται."
syMA.commemoration02.couplet1.title = titles_gr_GR_cog.Stichoi
syMA.commemoration02.couplet1.verse1 = "Θεὸν Γλαφύρα ψυχικῶν δι' ὀμμάτων,"
syMA.commemoration02.couplet1.verse2 = "οὐ γλαφυρῶς νῦν, ἀλλὰ τηλαυγῶς βλέπει."

syMA.commemoration03.text = "Τῇ αὐτῇ ἡμέρᾳ, ἡ Ὁσία Ἰοῦστα ἐν εἰρήνῃ τελειοῦται."
syMA.commemoration03.couplet1.title = titles_gr_GR_cog.Stichoi
syMA.commemoration03.couplet1.verse1 = "Τρόπον σελήνης πλησιφαοῦς Ἰοῦσταν,"
syMA.commemoration03.couplet1.verse2 = "Λάμψασαν ἔργοις, μνήματος κρύπτει νέφος."

syMA.commemoration04.text = "Τῇ αὐτῇ ἡμέρᾳ, ὁ Ὅσιος Νέστωρ, τοὺς γονεῖς καταλιπὼν καὶ μονάσας, ἐν εἰρήνῃ τελειοῦται."
syMA.commemoration04.couplet1.title = titles_gr_GR_cog.Stichoi
syMA.commemoration04.couplet1.verse1 = "Τοὺς οὐρανοὺς ἱδρῶσι Νέστωρ ἐπρίω,"
syMA.commemoration04.couplet1.verse2 = "Δι' οὓς φύσιν τύραννον ἠρνήσω θέσει."

syMA.lastline = "Ταῖς τῶν σῶν Ἁγίων πρεσβείαις, ὁ Θεός, ἐλέησον ἡμᾶς. Ἀμήν."

cl.syMA.commemoration01.text = "[saint/com 1]"

cl.syMA.commemoration02.text = "[saint/com 2]"

cl.syMA.commemoration03.text = "[saint/com 3]"

cl.syMA.commemoration04.text = "[saint/com 4]"

cl.syMA.commemoration05.text = "[saint/com 5]"

cl.syMA.commemoration06.text = "[saint/com list]"

