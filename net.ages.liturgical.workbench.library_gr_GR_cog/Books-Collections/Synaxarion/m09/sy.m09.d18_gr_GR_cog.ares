A_Resource_Whose_Name = sy.m09.d18_gr_GR_cog

syMA.commemoration01.text = "Τῇ ΙΗʹ τοῦ αὐτοῦ μηνός μνήμη τοῦ ὁσίου Πατρὸς ἡμῶν Εὐμενίου, Ἐπισκόπου Γορτύνης."
syMA.commemoration01.couplet1.title = titles_gr_GR_cog.Stichoi
syMA.commemoration01.couplet1.verse1 = "Τὸ λεῖον Εὐμένιος ὄμμα Γορτύνης,"
syMA.commemoration01.couplet1.verse2 = "Πανευμενὲς κατεῖδεν ὄμμα Κυρίου."
syMA.commemoration01.single1 = "Ὀγδοάτῃ δεκάτῃ θάνεν Εὐμένιος μεγαλήτωρ."
syMA.commemoration01.narration.p01 = "Οὗτος ὁ Εὐμένιος, ἐκ νεότητος πολλαῖς σκληραγωγίαις ἀσκήσεως ἑαυτὸν καθυποβαλών, τὴν ἄκραν ταπείνωσιν ἐκτήσατο· διὸ καὶ τοὺς οἴακας τῆς κατὰ Γορτύνην Ἐκκλησίας πιστεύεται. Οὗτος, δεινότατον δράκοντα καθʼ αὑτοῦ ὁρμήσαντα, λαμπάσι κατέφλεξεν. Ἐντεῦθεν δὲ τὴν Ῥώμην καταλαβών, οἷά τις πυρσὸς ταῖς θείαις διδαχαῖς κατεφώτισε, σημείοις καὶ τέρασι πολλοὺς καταπλήξας. Κἀκεῖθεν τὴν Θηβαΐδα καταλαβών, καὶ μὴ βουλόμενος, παραυτίκα τοῦ αὐχμοῦ τὴν κατήφειαν καταστέλλει, ἔνθα ἐν εἰρήνῃ πρὸς Κύριον ἐκδημεῖ. Οἱ δὲ παῖδες τῶν Θηβαίων τῇ πατρίδι καὶ ποίμνῃ τὸ τούτου σκῆνος παραπέμπουσι, Ῥάξος ὄνομα τῷ τόπῳ, ἥτις καὶ Κυρίλλου τὸ σεπτὸν κατέχει σῶμα."

syMA.commemoration02.text = "Τῇ αὐτῇ ἡμέρᾳ μνήμη τῶν ἁγίων Μαρτύρων Σοφίας καὶ Εἰρήνης."
syMA.commemoration02.couplet1.title = titles_gr_GR_cog.Stichoi
syMA.commemoration02.couplet1.verse1 = "Εἰρήνη καὶ Σοφία τμηθεῖσαι κάρας,"
syMA.commemoration02.couplet1.verse2 = "Σὲ τὴν ὑπὲρ νοῦν εἶδον εἰρήνην, Λόγε."

syMA.commemoration03.text = "Τῇ αὐτῇ ἡμέρᾳ μνήμη τῆς ἁγίας Μάρτυρος Ἀριάδνης."
syMA.commemoration03.couplet1.title = titles_gr_GR_cog.Stichoi
syMA.commemoration03.couplet1.verse1 = "Σῴζει ῥαγεῖσα τὴν Ἀριάδνην πέτρα·"
syMA.commemoration03.couplet1.verse2 = "Χριστὸς γὰρ αὐτὴν ἔσκεπε ζωῆς πέτρα."
syMA.commemoration03.narration.p01 = "Αὕτη ἐπὶ Ἀδριανοῦ καὶ Ἀντωνίνου τῶν βασιλέων ἤθλησε, δούλη τινὸς χρηματίσασα Τετρούλλου, πρώτου τῆς Προμισέων πόλεως, Φρυγίας Σλαουταρίας· καὶ διὰ τὸ μὴ θελῆσαι αὐτὴν συνεορτάσαι ἐπὶ τοῖς γενεθλίοις τοῦ παιδὸς τοῦ κυρίου αὐτῆς ἐν τῷ ναῷ τῶν εἰδώλων, ἐξέσθη σφοδρῶς, καὶ ἀφείθη. Ἐπεὶ δὲ πάλιν ἐδιώκετο ὑπὸ τοῦ ἡγεμόνος, πέτρᾳ τινὶ πλησιάσασα, ηὔξατο ῥυσθῆναι· καὶ θείᾳ νεύσει ῥαγείσης αὐτῆς, μέσον αὐτῆς εὑρέθη, τῶν πετρῶν αὖθις εἰς ἓν συνελθουσῶν· οἱ δὲ διώκοντες αὐτὴν ἄνδρες, ἐξ ἐπιφανείας Ἀγγέλων ἐφίππων δόρατα κατεχόντων, διεφθάρησαν καὶ ἀπώλοντο."

syMA.commemoration04.text = "Τῇ αὐτῇ ἡμέρᾳ μνήμη τοῦ ἁγίου Μάρτυρος Κάστορος."
syMA.commemoration04.couplet1.title = titles_gr_GR_cog.Stichoi
syMA.commemoration04.couplet1.verse1 = "Οὐ θὴρ ὁ Κάστωρ, ἀλλʼ ἀνήρ τις γεννάδας,"
syMA.commemoration04.couplet1.verse2 = "Ἢ μᾶλλον εἰπεῖν, ἀνδριὰς πρὸς αἰκίας."

syMA.lastline = "Ταῖς αὐτῶν ἁγίαις πρεσβείαις, ὁ Θεός, ἐλέησον ἡμᾶς. Ἀμήν."

cl.syMA.commemoration01.text = "[saint/com 1]"

cl.syMA.commemoration02.text = "[saint/com 2]"

cl.syMA.commemoration03.text = "[saint/com 3]"

cl.syMA.commemoration04.text = "[saint/com 4]"

cl.syMA.commemoration05.text = "[saint/com 5]"

cl.syMA.commemoration06.text = "[saint/com list]"
