A_Resource_Whose_Name = sy.m01.d30_gr_GR_cog

syMA.commemoration01.text = "Τῇ Λʹ τοῦ αὐτοῦ μηνός, μνήμη τῶν ἐν Ἁγίοις Πατέρων ἡμῶν, καὶ οἰκουμενικῶν Διδασκάλων, Βασιλείου τοῦ Μεγάλου, Γρηγορίου τοῦ Θεολόγου, καὶ Ἰωάννου τοῦ Χρυσοστόμου."
syMA.commemoration01.couplet1.title = titles_gr_GR_cog.ti.Verses
syMA.commemoration01.poem.verse01 = "Ὁμοῦ δίκαιον τρεῖς σέβειν Ἑωσφόρους,"
syMA.commemoration01.poem.verse02 = "Φῶς τρισσολαμπὲς πηγάσαντες ἐν βίῳ."
syMA.commemoration01.poem.verse03 = "Κοινὸν τὸν ὕμνον προσφέρειν πάντας θέμις,"
syMA.commemoration01.poem.verse04 = "Τοῖς ἐκχέασι πᾶσι κοινὴν τὴν χάριν."
syMA.commemoration01.poem.verse05 = "Ἔαρ χελιδὼν οὐ καθίστησι μία·"
syMA.commemoration01.poem.verse06 = "Αἱ τρεῖς ἀηδόνες δὲ τῶν ψυχῶν ἔαρ."
syMA.commemoration01.poem.verse07 = "Τὴν μὲν νοητὴν ἡ Τριὰς λάμπει κτίσιν,"
syMA.commemoration01.poem.verse08 = "Τριάς γε μὴν αὕτη δὲ τὴν ὁρωμένην."
syMA.commemoration01.poem.verse09 = "Ἀπώλεσαν μὲν οἱ πάλαι Θεοῦ σέβας,"
syMA.commemoration01.poem.verse10 = "Ἐξ Ἡλίου τε καὶ Σελήνης ἀφρόνως∙"
syMA.commemoration01.poem.verse11 = "Κὰλλος γὰρ αὐτῶν θαυμάσαντες καὶ τάχος,"
syMA.commemoration01.poem.verse12 = "Ὥσπερ θεοῖς προσῆγον οὐκ ὀρθῶς σέβας."
syMA.commemoration01.poem.verse13 = "Ἐκ τῶν τριῶν τούτων δὲ φωστήρων πάλιν,"
syMA.commemoration01.poem.verse14 = "Ἡμεῖς ἀνηνέχθημεν εἰς Θεοῦ σέβας,"
syMA.commemoration01.poem.verse15 = "Κάλλει βίου γάρ, τῇ τε πειθοῖ τῶν λόγων,"
syMA.commemoration01.poem.verse16 = "Πείθουσι πάντας τὸν μόνον Κτίστην σέβειν."
syMA.commemoration01.poem.verse17 = "Κτίσιν συνιστᾷ τὴν δὲ τὴν ὁρωμένην,"
syMA.commemoration01.poem.verse18 = "Τὸ Πῦρ, Ἀήρ, Ὕδωρ τε, καὶ Γῆς ἡ φύσις."
syMA.commemoration01.poem.verse19 = "Οἱ δʼ αὖ συνιστῶντές τε κόσμον τὸν μέγαν,"
syMA.commemoration01.poem.verse20 = "Τὴν πρὸς Θεόν τε Πίστιν, ὡς ἄλλην κτίσιν"
syMA.commemoration01.poem.verse21 = "Στοιχειακῆς φέρουσι Τριάδος τύπον."
syMA.commemoration01.poem.verse22 = "Μέλει γὰρ αὐτοῖς οὐδενὸς τῶν γηΐνων,"
syMA.commemoration01.poem.verse23 = "Καὶ γήϊνον νοῦν ἔσχον οὐδὲν ἐν λόγοις."
syMA.commemoration01.poem.verse24 = "Ὁ Γρηγόριος γὰρ πῦρ πνέει νοῦς τὸν λόγον,"
syMA.commemoration01.poem.verse25 = "Πρὸς ὕψος αὖ πείθοντα πάντα ἐκτρέχειν."
syMA.commemoration01.poem.verse26 = "Τοῖς λιποθυμήσασι δʼ ἐκ παθῶν πάλιν,"
syMA.commemoration01.poem.verse27 = "Ἀναπνοὴ τις οἱ Βασιλείου λόγοι."
syMA.commemoration01.poem.verse28 = "Μιμούμενος δὲ τὴν ῥοὴν τῶν ὑδάτων,"
syMA.commemoration01.poem.verse29 = "Ὁ καρδίαν τε καὶ στόμα χρυσοῦς μόνος,"
syMA.commemoration01.poem.verse30 = "Τοὺς ἐκτακέντας ἐκ παθῶν ἀναψύχει."
syMA.commemoration01.poem.verse31 = "Οὕτω πρὸς ὕψος τὴν βροτῶν πᾶσαν φύσιν,"
syMA.commemoration01.poem.verse32 = "Ἐκ τῆς χθονὸς φέρουσι τοῖς τούτων λόγοις."
syMA.commemoration01.poem.verse33 = "Λάμψεν ἑνὶ τριακοστῇ χρυσοτρισήλιος αἴγλη."
syMA.commemoration01.narration.p01 = "Ἡ αἰτία τῆς τοιαύτης Ἑορτῆς γέγονεν οὕτως· Ἐπὶ τῆς βασιλείας Ἀλεξίου τοῦ Κοµνηνοῦ, ὃς µετὰ τὸν Βοτανειάτην τὰ σκῆπτρα τῆς βασιλείας ἐδέξατο, ἐν Κωνσταντινουπόλει στάσις γέγονε παρὰ τῶν ἐλλογίµων καὶ ἐναρέτων ἀνδρῶν· τῶν µὲν ὑπερτιθέντων τὸν µέγαν Βασίλειον, ὑψηγόρον αὐτὸν λεγόντων, ὡς τὴν τῶν ὄντων φύσιν ἐξερευνήσαντα τῷ λόγῳ, καὶ ταῖς ἀρεταῖς µικροῦ τοῖς Ἀγγέλοις παραµιλλώµενον, καὶ µὴ δʼ ἐκ τοῦ προχείρου συγχωροῦντα, καὶ τὸ ἦθος ἐµβριθῆ καὶ µηδὲν γήϊνον ἔχοντα· ὑποβιβαζόντων δὲ τὸν θεῖον Χρυσόστοµον, ὡς ἐναντίως δῆθεν ἐκείνῳ διακείµενον, κατὰ τὸ πρόχειρον εἶναι καὶ ἑλκτικὸν εἰς µετάνοιαν."
syMA.commemoration01.narration.p02 = "Τῶν δὲ τοῦτον δὴ τὸν θεῖον Χρυσόστοµον ὑψούντων, ὡς ἀνθρωπικώτερον διακείµενον ταῖς διδασκαλίαις, καὶ τῷ λείῳ τῆς φράσεως πάντας καθοδηγοῦντα καὶ πρὸς µετάνοιαν ἐκκαλούµενον, καὶ τῷ πλήθει τῶν µελιῤῥύτων λόγων, καὶ τῇ κατʼ ἔννοιαν δεινότητι, προτιθέντων τοῦ τε Μεγάλου Βασιλείου, καὶ Γρηγορίου."
syMA.commemoration01.narration.p03 = "Ἑτέρων δὲ τῷ Θεολόγῳ Γρηγορίῳ προσκειµένων, ἅτε δὴ τῷ κοµψῷ καὶ τῷ πεποικιλµένῳ τῆς φράσεως, τῷ διατόρῳ τε τῶν λόγων, καὶ τῷ τῶν λέξεων ἀνθηρῷ, πάντας τοὺς ἐπὶ τῇ Ἑλληνικῇ παιδείᾳ διαβοήτους καὶ τοὺς καθʼ ἡµᾶς ὑπερβάντι, καὶ τούτῳ τὴν νικῶσαν διδόντων, κἀκείνων ὑπερβιβαζόντων αὐτόν· ὡς συµβαίνειν διαιρεθῆναι τὰ πλήθη, καὶ τοὺς µὲν Ἰωαννίτας λέγεσθαι, τοὺς δὲ Βασιλείτας, Γρηγορίτας δὲ τοὺς λοιπούς."
syMA.commemoration01.narration.p04 = "Ἐπὶ τούτοις δὴ τοῖς ὀνόµασι τῶν περὶ λόγους στασιαζόντων, καὶ τούτων οὕτω λεγοµένων, ἐπὶ χρόνοις ἐσύστερον, ὀπτάνονται οἱ µέγιστοι οὗτοι, καθʼ ἕνα πρότερον, εἶτα καὶ ἅµα, ὕπαρ οὐκ ὄναρ, τῷ τότε τῆς Εὐχαΐτων πόλεως τῶν ἱερῶν ἐξηγουµένῳ, Ἰωάννῃ τῷ πάνυ, ἀνδρὶ τʼ ἄλλα µὲν ἐλλογίµῳ, καὶ παιδείας Ἑλληνικῆς οὐκ ἀµαθῶς ἔχοντι (ὡς τὰ αὐτῷ πονηθέντα δείκνυσιν), ἀρετῆς δὲ εἰς ἄκρον ἐληλακότι· καὶ µιᾷ γλώττῃ φασὶ πρὸς αὐτόν· Ἡµεῖς ἕν ἐσµεν, ὡς ὁρᾷς, παρὰ τῷ Θεῷ, καὶ οὐδὲν ἡµῖν ὑπεναντίον οὐδὲ µάχιµον, ἀλλὰ καιροῖς ἰδίοις ἕκαστος, τῷ θείῳ κρουόµενοι Πνεύµατι, τὰς πρὸς σωτηρίαν τῶν ἀνθρώπων διδασκαλίας συνεγραψάµεθα, καὶ ἃ ἐµυούµεθα ἐκδεδώκαµεν· καὶ ὁ πρῶτος ἐν ἡµῖν οὐκ ἔστιν, οὔτε µήν γε ὁ δεύτερος· ἀλλʼ εἰ τὸν ἕνα λέξεις, οἱ δύο παρέπονται. Ὅθεν κέλευε ἀναστὰς τοῖς στασιάζουσιν, ὑπὲρ ἡµῶν µὴ διΐστασθαι· σπουδὴ γὰρ καὶ ζῶσι καὶ µεταστᾶσιν ἡµῖν, εἰρηνεύειν καὶ εἰς ὁµόνοιαν ἄγειν τὰ πέρατα. Ἀλλὰ καὶ ἡµέρᾳ µιᾷ σύναψον, καὶ ὡς σοὶ προσῆκον, τὰ τῆς Ἑορτῆς ἡµῖν ἐπιτέλεσον καὶ τοῖς ἑξῆς παράδος, ὡς ἡµεῖς ἕν ἐσµεν τῷ Θεῷ. Πάντως δὲ καὶ ἡµεῖς τοῖς ἐκτελοῦσι τὴν µνήµην τὰ εἰς σωτηρίαν συµπράξοµεν· δοκοῦµεν γάρ τι καὶ ἡµεῖς ἔχειν παρὰ τῷ Θεῷ. Ταῦτα εἰπόντες, ἔδοξαν αὖθις εἰς οὐρανοὺς ἀναπτάναι, φωτὶ ἀπείρῳ καταλαµπόµενοι, καὶ ὀνοµαστὶ ἀλλήλους µετακαλούµενοι."
syMA.commemoration01.narration.p05 = "Ὁ δὲ θεῖος ἐκεῖνος ἀνὴρ ἀναστάς, ὁ Εὐχαΐτων δηλαδὴ Ἰωάννης, καθὼς οἱ Ἅγιοι εἰσηγήσαντο, διεπράξατο· τό τε πλῆθος καὶ τοὺς στασιάζοντας καταστείλας (ἐδόκει καὶ γὰρ ἐπʼ ἀρετῇ διαβόητος ὁ ἀνήρ)· τὴν Ἑορτὴν ταύτην παρέδωκε τῇ Ἐκκλησίᾳ ἑορτάζειν Θεῷ. Καὶ ὅρα µοι τὸ φρόνηµα τοῦ ἀνδρός· ἐπεὶ γὰρ εὗρε τὸν Ἰανουάριον µῆνα, τοὺς τρεῖς ἔχοντα τούτους, κατὰ µὲν τὴν πρώτην, τὸν µέγαν Βασίλειον, κατὰ δὲ τὴν εἰκοστὴν πέµπτην, τὸν θεῖον Γρηγόριον, κατὰ δὲ τὴν εἰκοστὴν ἑβδόµην, τὸν θεῖον Χρυσόστοµον, συνῆψε πάλιν αὐτοὺς κατὰ τὴν τριακοστήν, Κανόσι καὶ Τροπαρίοις καὶ ἐγκωµίοις καταστέψας, ὡς προσῆκεν αὐτοῖς. Ἃ καὶ νεύσει αὐτῶν, ὡς οἶµαι, γεγονότα, οὐδενὸς λείπονται τῶν εἰς ἔπαινον, ὡς καὶ πάντων ὑπερκεῖσθαι τῶν ὅσα τε ἐξ ἐκείνου γεγόνασι, καὶ ὅσα γενήσονται."
syMA.commemoration01.narration.p06 = "Ἦσαν δὲ τὴν θέσιν τοῦ σώµατος καὶ τὴν µορφὴν οἱ Ἅγιοι οὗτοι, ἔχοντες οὕτως· Ὁ µὲν θεῖος Χρυσόστοµος, τὴν ἰδέαν τοῦ σώµατος ἦν βραχὺς πάνυ τὴν ἡλικίαν, µεγάλην κεφαλὴν τοῖς ὤµοις αἰωρῶν, ἰσχνὸς εἰς τὸ ἀκριβέστατον, ἐπίῤῥινος, εὐρὺς τοὺς µυκτῆρας, ὠχρότατος µετὰ τοῦ λευκοῦ, κοίλους τοὺς κόγχους τῶν ὀφθαλµῶν ἔχων, καὶ βολβοῖς τούτων κεχρηµένος µεγάλοις· ἐφʼ οἷς καὶ συνέβαινε, χαριέστερον ταῖς ὄψεσιν ἀποστίλβειν, εἰ καὶ τῷ λοιπῷ χαρακτῆρι τὸν ἀχθόµενον παρεδήλου· ψιλὸς καὶ µέγας τὸ µέτωπον, καὶ πολλαῖς βολίσι κεχαραγµένος· ὦτα περικείµενος µεγάλα, καὶ τὸ γένειον µικρὸν καὶ ἀραιότατον, ὑποπολιαῖς ταῖς θριξὶν ἐξανθῶν, τὰς σιαγόνας πεπιεσµένας εἴσω ἔχων τῇ νηστείᾳ εἰς τὸ ἀκρότατον."
syMA.commemoration01.narration.p07 = "Τοσοῦτον δὲ περὶ αὐτοῦ ἀναγκαῖον εἰπεῖν· Ὅτι λόγῳ πάντας καὶ τοὺς παρʼ Ἕλλησι σοφοὺς ὑπερῆρεν· ἐξαιρέτως δὲ δεινότητι τῇ κατʼ ἔννοιαν, καὶ τῷ λείῳ καὶ ἀνθηρῷ τῆς φράσεως. Εἰς τοσοῦτον δὲ τὴν θείαν Γραφὴν ἐσαφήνισεν, ὡς τῶν ἄλλων οὐδείς, καὶ τῷ Εὐαγγελικῷ κηρύγµατι συνετέλεσεν, ὡς εἰ µὴ ἦν οὗτος ὁ Ἅγιος (εἰ καὶ τολµηρὸν φάναι), ἔδει πάλιν ἐπὶ γῆς δευτέραν τοῦ Χριστοῦ παρουσίαν γενέσθαι. Εἰς δὲ ἀρετὴν καὶ πρᾶξιν καὶ θεωρίαν τοσοῦτον ἐγένετο, ὡς καὶ πάντας ἄρδην ὑπερβαλέσθαι, ἐλεηµοσύνης καὶ ἀγάπης χρηµατίσας πηγή, καὶ ζῆλος ἄντικρυς φιλαδελφίᾳ τε καὶ διδασκαλίᾳ. Ἔζησε δὲ τὰ πάντα ἔτη, τρία πρὸς τοῖς ἑξήκοντα. Ἐποίµανε δὲ τὴν Ἐκκλησίαν τοῦ Χριστοῦ ἐπὶ χρόνοις ἕξ."
syMA.commemoration01.narration.p08 = "Ὁ δὲ µέγας Βασίλειος ἦν τὴν θέσιν τοῦ σώµατος, εἰς πολὺ µῆκος ἐπὶ τοῦ ὀρθίου σχήµατος ἀναδραµών· ξηρὸς καὶ λειπόσαρκος, µέλας τὸ χρῶµα, ὠχρότητι τὸ πρόσωπον σύγκρατος· ἐπίῤῥινος, εἰς κύκλον τὰς ὀφρῦς περιηγµένος· τὸ ἐπισκύνιον συνεσπακώς, φροντιστικῶ ἐοικώς, ὀλίγαις τὸ πρόσωπον ἀµαρυγαῖς ῥυτιδούµενος, ἐπιµήκης τὰς παρειάς· κοῖλος τοὺς κροτάφους· ἠρέµα ἔχων ἐν χρῷ κουρίας· τὴν ὑπήνην ἀρκούντως καθηµένος, καὶ µεσαιπόλιος."
syMA.commemoration01.narration.p09 = "Οὗτος ἐν λόγοις, οὐ µόνον τοὺς κατʼ αὐτόν, ἀλλὰ καὶ τοὺς παλαιοὺς ὑπερέβαλε· διὰ γὰρ πάσης ἐλθὼν παιδεύσεως, ἐν ἑκάστῃ τὸ κράτος ἐκτήσατο· οὐχ ἧττον δὲ τὴν διά πράξεως ἀσκήσας φιλοσοφίαν, καὶ διὰ ταύτης τῇ θεωρίᾳ τῶν ὄντων προβάς, ἐπὶ τὸν θρόνον τῆς ἀρχιερωσύνης ἀνήχθη, τεσσαράκοντα χρόνων γενόµενος, καὶ ἐπὶ πέντε ἔτεσι τῆς Ἐκκλησίας προστάς."
syMA.commemoration01.narration.p10 = "Ὁ δέ γε Ἱερὸς Γρηγόριος ὁ Θεολόγος, κατὰ τὸν τύπον τῆς ἡλικίας τοῦ σώµατος, ἐτύγχανε µέτριος· ὕπωχρος βραχὺ µετὰ τοῦ χαρίεντος· σιµός, ἐπʼ εὐθείας τὰς ὀφρῦς ἔχων· ἥµερον βλέπων καὶ προσηνές, θάτερον τῶν ὀφθαλµῶν, ὃς ἦν δεξιός, στυγνότερον κεκτηµένος, ὃν καὶ οὐλὴ κατὰ τὸν κανθὸν συνῆγε· τὸν πώγωνα οὐ βαθύς, δασὺς δὲ ἐπʼ εὐθείας· ἱκανῶς φαλακρός· λευκὸς ταῖς θριξί, τὰ ἄκρα τῆς γενειάδος ὡς περικεκαπνισµένα ὑποφαίνων."
syMA.commemoration01.narration.p11 = "Τοῦτο δὲ εἰπεῖν περὶ αὐτοῦ ἄξιον, ὅτι, εἰ ἔδει γενέσθαι ἐν ἀνθρώποις εἰκόνα τινὰ καὶ στήλην, κατὰ µέρος ἐκ πασῶν συγκειµένην τῶν ἀρετῶν, τοῦτο ἦν ὁ µέγας Γρηγόριος. Βίου γὰρ λαµπρότητι τοὺς κατὰ πρᾶξιν εὐδοκίµους ὑπερβαλών, ἐπὶ τοσοῦτον θεολογίας προήχθη, ὡς πάντας ἡττᾶσθαι τῆς σοφίας αὐτοῦ, τῆς τε ἐν λόγοις, τῆς τε ἐν δόγµασιν· ὅθεν καὶ τὴν Θεολόγος προσηγορίαν ἐκτήσατο. Προέστη δὲ καὶ τῆς Κωνσταντινουπόλεως Ἐκκλησίας χρόνους δώδεκα, ὑπὲρ τὰ ὀγδοήκοντα ἔτη γενόµενος."
syMA.commemoration01.narration.p12 = "Τῶν τριῶν τούτων πρεσβείαις, Χριστὲ ὁ Θεὸς ἡµῶν, καὶ πάντων τῶν Ἁγίων, τὰς τῶν αἱρέσεων ἐπαναστάσεις κατάβαλε, καὶ ἡµᾶς ἐν ὁµονοίᾳ καὶ εἰρηνικῇ καταστάσει διαφύλαξον, καὶ τῆς οὐρανίου σου βασιλείας ἀξίωσον. Ὅτι εὐλογητὸς εἶ, εἰς τοὺς αἰῶνας τῶν αἰώνων. Ἀµήν."

syMA.commemoration02.text = "Τῇ αὐτῇ ἡμέρᾳ, ἄθλησις τοῦ Ἁγίου Ἱερομάρτυρος Ἱππολύτου Πάπα Ῥώμης, καὶ τῶν σὺν αὐτῷ, Κενσουρίνου, Σαβαΐνου, Χρυσῆς, καὶ τῶν λοιπῶν."
syMA.commemoration02.couplet1.title = titles_gr_GR_cog.ti.Verses
syMA.commemoration02.couplet1.verse1 = "Τόλμῃ θάλασσαν Ἱππόλυτος εἰσδύνει,"
syMA.commemoration02.couplet1.verse2 = "Οἷα κροαίνων ἵππος ἐν λείῳ πέδῳ."
syMA.commemoration02.couplet2.verse1 = "Τείνων τράχηλον τῷ ξίφει Κενσουρῖνος,"
syMA.commemoration02.couplet2.verse2 = "Ἣν οἷα ξυρῶ τοῖς συνάθλοις ἀκόνη."
syMA.commemoration02.couplet3.verse1 = "Σπλάγχνα φλέγουσι Σαβαΐνου λαμπάσι,"
syMA.commemoration02.couplet3.verse2 = "Τὰ παμπόνηρα τέκνα τῆς ἀσπλαγχνίας."
syMA.commemoration02.couplet4.verse1 = "Χρυσῆ βυθῷ βληθεῖσα, παστῷ τοῦ πόλου,"
syMA.commemoration02.couplet4.verse2 = "Νύμφη πρόσεισι προσφάτως λελουμένη."
syMA.commemoration02.single1 = "Ἱππόλυτον πόντου τριακοστῇ ἔκτανε ῥεῦμα."
syMA.commemoration02.narration.p01 = "Αὕτη ἡ ἱερὰ ὁµήγυρις ὑπῆρχεν ἐπὶ τῆς βασιλείας Κλαυδίου, ἡγεµονεύοντος Βικαρίου, καὶ τοῦ Οὐλπίου Ῥωµύλου καλουµένου· καὶ ὁ µὲν Κενσουρῖνος, Μάγιστρος ὤν, καὶ τῷ Βασιλεῖ ἀγαπώµενος, ἐσέβετο τὸν Χριστὸν λεληθότως, καὶ τῶν Χριστιανῶν ὑπερησπίζετο. Γνωσθεὶς δέ, ἀπεκλείσθη ἐν φυλακῇ· ἔνθα νεκρὸν ἀναστήσας, ἔπεισε πάντας τοὺς στρατιώτας πιστεῦσαι τῷ Χριστῷ· οἵ τινες προστάξει τοῦ Τυράννου ἀπεκεφαλίσθησαν, καὶ σὺν αὐτοῖς ἡ µακαρία Χρυσῆ, καὶ ὁ ταύτης ὑπουργὸς Σαβαΐνος, πρότερον πολλὰς ὑποµείναντες τιµωρίας, διὰ τὸ διακονεῖν τοῖς Ἁγίοις, καὶ τοὺς ἰχῶρας αὐτῶν ἐκµάσσειν, καὶ ἑαυτοὺς ἀλείφειν."
syMA.commemoration02.narration.p02 = "Ταῦτα µαθὼν ὁ µακαριώτατος Πάπας Ἱππόλυτος, ζήλῳ θείῳ κινηθείς, ἦλθε καὶ ἤλεγξε τὸν Τύραννον κατὰ πρόσωπον. Ὁ δέ, ὑπερζέσας τῷ θυµῷ, πρῶτον µὲν αὐτὸν ἐβασάνισε, µετὰ τῶν ἀκολουθούντων αὐτῷ Πρεσβυτέρων, καὶ Διακόνων, καὶ τοῦ Ἐπισκόπου. Εἶτα δήσας αὐτῶν τὰς χεῖρας καὶ τοὺς πόδας, ἐν τῷ βυθῷ τῆς θαλάσσης ἔῤῥιψε, καὶ οὕτως ἐτελειώθησαν."

syMA.commemoration03.text = "Τῇ αὐτῇ ἡμέρᾳ, ἄθλησις τοῦ Ἁγίου Μάρτυρος Θεοφίλου τοῦ Νέου."
syMA.commemoration03.couplet1.title = titles_gr_GR_cog.ti.Verses
syMA.commemoration03.couplet1.verse1 = "Ὁ Θεόφιλος τὴν φίλην τμᾶται κάραν,"
syMA.commemoration03.couplet1.verse2 = "Θεοὺς φιλῆσαι μὴ θελήσας βαρβάρων."
syMA.commemoration03.narration.p01 = "Οὗτος ὑπῆρχεν ἀπὸ Κωνσταντινουπόλεως, ἐπὶ τῆς βασιλείας Κωνσταντίνου καὶ Εἰρήνης, τῶν Ὀρθοδόξων Βασιλέων, εἷς τῆς Συγκλήτου ὑπάρχων. Στρατηγὸς δὲ προβληθεὶς εἰς τὸ θέµα τῶν Κιβυῤῥαιωτῶν, ἀπῆλθε µετὰ στόλου, ἔχων µεθʼ ἑαυτοῦ καὶ ἑτέρους δύω στρατηγοὺς εἰς βοήθειαν, οἳ καὶ ἐφθόνουν αὐτῷ. Ὡς οὖν ἦλθον οἱ Σαρακηνοὶ κατὰ τῆς χώρας, ἐξῆλθε καὶ αὐτὸς εἰς ἀντιπαράταξιν αὐτῶν µετὰ τοῦ στόλου, καὶ τῶν δύω στρατηγῶν. Καὶ πρῶτος ἐξώρµησε µετὰ τοῦ ἰδίου δρόµωνος, καὶ εἰσῆλθε µέσον τῶν Σαρακηνῶν, καὶ ἠνδραγάθησεν. Οἱ δὲ φθονοῦντες αὐτῷ δύῳ στρατηγοὶ ἀφῆκαν αὐτὸν µόνον, καὶ ἔφυγον. Οἱ δὲ Σαρακηνοὶ περικυκλώσαντες αὐτόν, ἐκράτησαν· καὶ ἀπαγαγόντες εἰς τὸν ἴδιον τόπον, ἔβαλον αὐτὸν εἰς φυλακήν. Μετὰ δὲ τέσσαρα ἔτη ἐκβαλόντες αὐτὸν ἠνάγκασαν ἀρνήσασθαι τὸν Χριστόν· ὡς δὲ οὐκ ἐπείσθη, ἀπεκεφάλισαν αὐτόν."

syMA.commemoration04.text = "Ὁ Ἅγιος Νεομάρτυς Θεόδωρος ὁ Μυτιληναῖος καὶ ἐν Μυτιλήνῃ μαρτύρησας ἐν ἔτει ᾳψπδʹ (1784), ἀγχόνῃ τελειοῦται."
syMA.commemoration04.couplet1.title = titles_gr_GR_cog.ti.Verses
syMA.commemoration04.couplet1.verse1 = "Ὁ Θεόδωρος μαρτυρήσας προφρόνως,"
syMA.commemoration04.couplet1.verse2 = "Καὶ προφρόνως δέδεκται ἄφθαρτον στέφος."

syMA.lastline = "Ταῖς αὐτῶν ἁγίαις πρεσβείαις, ὁ Θεός, ἐλέησον ἡμᾶς. Ἀμήν."

cl.syMA.commemoration01.text = "[saint/com 1]"
cl.syMA.commemoration01.narration.p01 = ""
cl.syMA.commemoration01.narration.p02 = ""
cl.syMA.commemoration01.narration.p03 = ""
cl.syMA.commemoration01.narration.p04 = ""
cl.syMA.commemoration01.narration.p05 = ""
cl.syMA.commemoration01.narration.p06 = ""
cl.syMA.commemoration01.narration.p07 = ""

cl.syMA.commemoration02.text = "[saint/com 2]"
cl.syMA.commemoration02.narration.p01 = ""
cl.syMA.commemoration02.narration.p02 = ""
cl.syMA.commemoration02.narration.p03 = ""
cl.syMA.commemoration02.narration.p04 = ""
cl.syMA.commemoration02.narration.p05 = ""
cl.syMA.commemoration02.narration.p06 = ""
cl.syMA.commemoration02.narration.p07 = ""

cl.syMA.commemoration03.text = "[saint/com 3]"
cl.syMA.commemoration03.narration.p01 = ""
cl.syMA.commemoration03.narration.p02 = ""
cl.syMA.commemoration03.narration.p03 = ""
cl.syMA.commemoration03.narration.p04 = ""
cl.syMA.commemoration03.narration.p05 = ""
cl.syMA.commemoration03.narration.p06 = ""
cl.syMA.commemoration03.narration.p07 = ""

cl.syMA.commemoration04.text = "[saint/com 4]"
cl.syMA.commemoration04.narration.p01 = ""
cl.syMA.commemoration04.narration.p02 = ""
cl.syMA.commemoration04.narration.p03 = ""
cl.syMA.commemoration04.narration.p04 = ""
cl.syMA.commemoration04.narration.p05 = ""
cl.syMA.commemoration04.narration.p06 = ""
cl.syMA.commemoration04.narration.p07 = ""

cl.syMA.commemoration05.text = "[saint/com 5]"
cl.syMA.commemoration05.narration.p01 = ""
cl.syMA.commemoration05.narration.p02 = ""
cl.syMA.commemoration05.narration.p03 = ""
cl.syMA.commemoration05.narration.p04 = ""
cl.syMA.commemoration05.narration.p05 = ""
cl.syMA.commemoration05.narration.p06 = ""
cl.syMA.commemoration05.narration.p07 = ""

cl.syMA.commemoration06.text = "[saint/com list]"

