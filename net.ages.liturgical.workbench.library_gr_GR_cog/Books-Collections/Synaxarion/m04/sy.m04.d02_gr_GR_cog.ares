A_Resource_Whose_Name = sy.m04.d02_gr_GR_cog

syMA.commemoration01.text = "Τῇ Βʹ τοῦ αὐτοῦ μηνός, μνήμη τοῦ Ὁσίου Πατρὸς ἡμῶν Τίτου."
syMA.commemoration01.couplet1.title = titles_gr_GR_cog.ti.Verses
syMA.commemoration01.couplet1.verse1 = "Τί τοῦτο, Τίτε; καὶ σὺ λείπεις ἐκ βίου;"
syMA.commemoration01.couplet1.verse2 = "Λείπω μεταστάς, δόξαν οὕτω Κυρίῳ."
syMA.commemoration01.single1 = "Δευτερίῃ Τίτοιο ἀπὸ ψυχὴν νόες ἦραν."
syMA.commemoration01.narration.p01 = "Οὗτος ὁ μακάριος καὶ ἅγιος Πατὴρ ἡμῶν Τίτος, ἐκ νεαρᾶς ἡλικίας τὸν Χριστὸν ἀγαπήσας, ἀπῆλθεν εἰς Κοινόβιον καὶ ἀπετάξατο καὶ τοσοῦτον ἐπέδωκεν ἑαυτὸν εἰς ταπείνωσιν καὶ εἰς ὑπακοήν, ὡς μὴ μόνον τὴν ἀδελφότητα ὑπερβῆναι, ἀλλὰ καὶ πάντα ἄνθρωπον. Ποιμὴν δὲ γεγονὼς τῶν τοῦ Χριστοῦ λογικῶν προβάτων, τοσαύτην πραότητα καὶ ἀγάπην καὶ συμπάθειαν εἶχεν, ὡς ἄλλος οὐδεὶς ἐν ἀνδράσι. Καθαρὸς δὲ τῇ ψυχῇ καὶ τῷ σώματι ἐκ νεαρᾶς ἡλικίας διεφυλάχθη ὡς Ἄγγελος Θεοῦ· διὸ καὶ θαυματουργὸς ἐξαίσιος γενόμενος, πρὸς Κύριον ἐξεδήμησε, στήλην ἔμψυχον καὶ εἰκόνα ἀπαράγραπτον τοὺς ἀγῶνας αὑτοῦ καταλιπὼν τοῖς μαθηταῖς καὶ συνασκηταῖς αὑτοῦ."

syMA.commemoration02.text = "Τῇ αὐτῇ ἡμέρᾳ, μνήμη τῶν Ἁγίων Μαρτύρων καὶ αὐταδέλφων, Ἀμφιανοῦ καὶ Αἰδεσίου."
syMA.commemoration02.couplet1.title = titles_gr_GR_cog.ti.Verses
syMA.commemoration02.couplet1.verse1 = "Σῷ συμβυθισθεὶς Ἀμφιανὲ συγγόνῳ,"
syMA.commemoration02.couplet1.verse2 = "Ὕδωρ θαλάσσης ἀμφιέννυμαι, λέγε."
syMA.commemoration02.narration.p01 = "Οὗτοι ὑπῆρχον κατὰ τοὺς χρόνους Μαξιμιανοῦ τοῦ βασιλέως, ἐκ μητρὸς ἀδελφοί, τῆς Λυδίας ὁρμώμενοι χώρας. Κατὰ δὲ τὴν Βηρυτὸν γενόμενοι καὶ ὑπὸ τοῦ Μάρτυρος Παμφίλου παιδαγωγηθέντες πρὸς τὴν εὐσέβειαν, παρέστησαν τῷ ἄρχοντι Οὐρβανῷ. Κηρύξας οὖν ὁ Ἀμφιανὸς Θεὸν τὸν Χριστὸν παῤῥησίᾳ, κατὰ τοῦ προσώπου τύπτεται καὶ τοῖς τῶν στρατιωτῶν ποσὶ λακτίζεται· καὶ ἐλαίῳ χρισθεὶς τοὺς πόδας, πυρὶ καταφλέγεται· καὶ ἀναρτηθείς, ὡρᾶτο ὅλως διῳδηκὼς ὑπὸ τῶν λακτισμάτων καὶ τὰς πλευρὰς διεῤῥωγὼς καὶ τῷ πυρὶ τὰς τῶν ποδῶν σάρκας δαπανηθείς. Ἐπιμένων δὲ τῇ εἰς Χριστὸν πίστει καὶ ὁμολογίᾳ, τῷ βυθῷ τῆς θαλάσσης ἐκδίδοται καὶ ἐν αὐτῷ τελειοῦται."
syMA.commemoration02.narration.p02 = "Ὁ δὲ Αἰδέσιος, ἐν Ἀλεξανδρείᾳ τῇ κατʼ Αἴγυπτον τοῖς τοῦ χαλκοῦ μετάλλοις ταλαιπωρούμενος, ἐπειδὴ τὸν ἄρχοντα Ἱεροκλέα τιμωρούμενον τοὺς Χριστιανοὺς ἐθεάσατο, ἑαυτοῦ ἀφειδήσας, αὐτοχείρως τὸν ἄρχοντα ἔτυψε· καὶ διὰ τοῦτο πολλαῖς βασάνοις ἐκδίδοται, καὶ ἐν τῇ θαλάσσῃ ριφθείς, τὸν τοῦ μαρτυρίου στέφανον ἐκομίσατο."

syMA.commemoration03.text = "Τῇ αὐτῇ ἡμέρᾳ, μνήμη τῆς Ἁγίας Παρθενομάρτυρος Θεοδώρας."
syMA.commemoration03.couplet1.title = titles_gr_GR_cog.ti.Verses
syMA.commemoration03.couplet1.verse1 = "Σεμνή, καλή τε ἡ Θεοδώρα οὖσα,"
syMA.commemoration03.couplet1.verse2 = "Δῶρον προσήχθη εὐάρεστον Κυρίῳ."
syMA.commemoration03.narration.p01 = "Αὕτη ἡ Ἁγία ἦν ἐκ πόλεως Τύρου, ἑπτακαιδέκατον δὲ τὸν τῆς ἡλικίας ἄγουσα χρόνον, παρίσταται Οὐρβανῷ τῷ ἄρχοντι Παλαιστίνης. Ἐρωτηθεῖσα οὖν παρʼ αὐτοῦ καὶ τὴν εἰς Χριστὸν πίστιν ὁμολογήσασα, αἰκίζεται κατά τε τῶν πλευρῶν καὶ τῶν μαστῶν, καὶ ἐπὶ πολὺ μαστιζομένη, τῇ θαλάσσῃ ἐκδίδοται, καὶ Θεῷ τὸ πνεῦμα παρέθετο."

syMA.commemoration04.text = "Τῇ αὐτῇ ἡμέρᾳ, μνήμη τοῦ Ἁγίου Μάρτυρος Πολυκάρπου."
syMA.commemoration04.couplet1.title = titles_gr_GR_cog.ti.Verses
syMA.commemoration04.couplet1.verse1 = "Ὡς κλῆμα τμηθεὶς Πολύκαρπος Κυρίου,"
syMA.commemoration04.couplet1.verse2 = "Τὸν καρπὸν οὕτω πλείονα Χριστῷ φέρει."

syMA.commemoration05.text = "Τῇ αὐτῇ ἡμέρᾳ, ὁ ὅσιος Γρηγόριος ὁ ἐν τῷ κό λπῳ τῆς Νικομηδείας ἀσκήσας κατὰ τὸ ᾳσμʹ (1240), ἐν εἰρήνῃ τελειοῦται."
syMA.commemoration05.couplet1.title = titles_gr_GR_cog.ti.Verses
syMA.commemoration05.couplet1.verse1 = "Ἔφιππος ἅλα, Γρηγόριε, καθάπερ,"
syMA.commemoration05.couplet1.verse2 = "Χέρσον διῆλθες· ὦ τεραστίου ξένου!"

syMA.lastline = "Ταῖς αὐτῶν ἁγίας πρεσβείαις, ὁ Θεός, ἐλέησον ἡμᾶς."

cl.syMA.commemoration01.text = "[saint/com 1]"

cl.syMA.commemoration02.text = "[saint/com 2]"

cl.syMA.commemoration03.text = "[saint/com 3]"

cl.syMA.commemoration04.text = "[saint/com 4]"

cl.syMA.commemoration05.text = "[saint/com 5]"

cl.syMA.commemoration06.text = "[saint/com list]"

