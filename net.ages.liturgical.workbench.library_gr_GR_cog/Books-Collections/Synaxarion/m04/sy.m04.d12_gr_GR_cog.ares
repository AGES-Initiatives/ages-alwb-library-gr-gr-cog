A_Resource_Whose_Name = sy.m04.d12_gr_GR_cog

syMA.commemoration01.text = "Τῇ ΙΒʹ τοῦ αὐτοῦ μηνός, μνήμη τοῦ Ὁσίου Πατρὸς ἡμῶν Βασιλείου, Ἐπισκόπου Παρίου, τοῦ Ὁμολογητοῦ."
syMA.commemoration01.couplet1.title = titles_gr_GR_cog.Stichoi
syMA.commemoration01.couplet1.verse1 = "Χαίρων, τελεύτα, Βασίλειε τρισμάκαρ·"
syMA.commemoration01.couplet1.verse2 = "Ἐκεῖ γὰρ ἥξεις, οὗ χαρᾶς πλησθῇς ὅσης."
syMA.commemoration01.single1 = "Δωδεκάτῃ, Βασίλειε, ταφήια δύσσαο νεκρός."
syMA.commemoration01.narration.p01 = "Οὗτος ὁ Ἅγιος Βασίλειος, διὰ τὴν ὑπερβάλλουσαν αὐτοῦ ἀρετὴν καὶ τὸν ἔνθεον βίον, Ἐπίσκοπος Παρίου καθίσταται, ἐπὶ τῶν δυσσεβῶν εἰκονομάχων· ὅς, κατὰ Παῦλον τὸν θεῖον, διὰ τὸ μὴ συνελθεῖν τοῖς εἰκονομάχοις καὶ ὑπογράψαι εἰς τὴν τῶν Ἁγίων εἰκόνων καθαίρεσιν, τὴν ζωὴν αὐτοῦ ἅπασαν ἐν διωγμοῖς καὶ θλίψεσι καὶ στενοχωρίαις διήνυσε, μεταβάσεις καὶ φυγὰς ἀεὶ ποιούμενος, τῶν πατρικῶν δογμάτων προϊστάμενος, τῶν κακοδόξων τὰς συνάξεις μισῶν, καὶ τὴν εὐσέβειαν ἀσπαζόμενος. Οὕτως ἐν πᾶσι τὸν Θεὸν θεραπεύσας καὶ εὐάρεστος εἰς τέλος ἀναφανείς, ἐν εἰρήνῃ ἀνεπαύσατο."

syMA.commemoration02.text = "Τῇ αὐτῇ ἡμέρᾳ, ἐν ἔτει ἑξαχισχιλιοστῷ τετρακοσιοστῷ πεντηκοστῷ (ἤτοι τῷ 942), ἀνεκομίσθη ἡ τιμία Ζώνη τῆς ὑπεραγίας Δεσποίνης ἡμῶν Θεοτόκου ἀπὸ τῆς Ἐπισκοπῆς Ζήλας ἐπὶ τὴν βασιλίδα τῶν πόλεων, ἐπὶ Κωσνταντίνου καὶ Ῥωμανοῦ τῶν Πορφυρογεννήτων· μετὰ δὲ ταῦτα, ὕστερον μετετέθη ἐν τῇ ἁγίᾳ σορῷ τῶν Χαλκοπρατείων, κατὰ τὴν τριακοστὴν πρώτην τοῦ Αὐγούστου μηνός."

syMA.commemoration03.text = "Τῇ αὐτῇ ἡμέρᾳ, μνήμη τῆς Ὁσίας Μητρὸς ἡμῶν Ἀνθούσης, θυγατρὸς Βασιλέως Κωσνταντίνου τοῦ Εʹ."
syMA.commemoration03.couplet1.title = titles_gr_GR_cog.Stichoi
syMA.commemoration03.couplet1.verse1 = "Ῥίζης δυσώδους καρπὸς εὐώδης μάλα,"
syMA.commemoration03.couplet1.verse2 = "Ἀνθοῦσα σεμνὴ γῆς ἀπανθεῖ καὶ βίου."
syMA.commemoration03.narration.p01 = "Ἥτις ὑπὸ τοῦ πατρὸς πολλάκις ἀναγκασθεῖσα συζευχθῆναι ἀνδρὶ οὐκ ἐπείσθη· διὸ μετὰ τὸ ἀποβιῶναι αὐτόν, ἀδείας λαβομένη, πάντα τὰ προσόντα αὐτῇ πένησι καὶ Ἐκκλησίαις καὶ εὐαγέσιν οἴκοις διανειμαμένη, πολλῶν ὀρφανῶν μήτηρ ἐγεγόνει, καὶ χηρῶν προασπιστής. Πολλαῖς δὲ παρακλήσεσι πολλάκις βιαζομένη ὑπὸ Εἰρήνης τῆς ὀρθοδόξου Αὐγούστης συνεῖναι αὐτῇ καὶ συμβασιλεύειν, οὐδαμῶς ἠνέσχετο. Ὁπόσας δὲ ἡμέρας διέτριβεν ἐν τῷ Παλατίῳ, ἔξωθεν μὲν βασιλικὸν ἱμάτιον ἠμφιεσμένη ἦν, ἔνδοθεν δὲ τρίχινον ῥάκος. Τὸ ποτὸν αὐτῆς ἦν ὕδωρ, καὶ ἡ τροφὴ ἀσκητική· τὸ δάκρυον ἐν ὀφθαλμοῖς, καὶ ὁ ὕμνος ἐπὶ στόματος. Ὅθεν καὶ τὸν μοναστὴν ὑπέρχεται βίον, διὰ χειρὸς τοῦ ἐν Ἁγίοις Ταρασίου ἀποκειραμένη, ἐν τῇ Μονῇ τῆς Ὁμονοίας.Ἔκτοτε δὲ οὔτʼ αὐτὴ τῆς Μονῆς ἐξῆλθεν, οὔτʼ ἄλλη τῶν ἀδελφῶν. Οὐκ ἀπελείφθη τῆς Ἐκκλησίας, οὐκ ἠτόνησεν, οὐ κατωλιγώρησε προσευχομένη. Οἱ ὀφθαλμοὶ αὐτῆς οὐδέποτε τῶν δακρύων ἀνεστάλησαν· ἡ ταπείνωσις αὐτῆς ἄμετρος ἦν, πάσαις ταῖς ἀδελφαῖς διηκόνει, τὴν Ἐκκλησίαν ἐκόσμει, ὕδωρ ἐκόμιζεν, ἐν τῇ τραπέζῃ παρίστατο καὶ διηκόνει. Οὕτως οὖν πάντα τὸν χρόνον τῆς ζωῆς αὐτῆς ποιοῦσα, μετὰ τῶν τῆς ἀρετῆς φορτίων μεθίσταται πρὸς Θεόν, χρόνων οὖσα πεντήκοντα δύο."

syMA.commemoration04.text = "Τῇ αὐτῇ ἡμέρᾳ, μνήμη τῶν Ἁγίων Μαρτύρων Δήμη καὶ Πρωτίωνος."
syMA.commemoration04.couplet1.title = titles_gr_GR_cog.Stichoi
syMA.commemoration04.couplet1.verse1 = "Πρῶτος κεφαλὴν Πρωτίων ἀφῃρέθη,"
syMA.commemoration04.couplet1.verse2 = "Μεθʼ οὗ κάραν προὔτεινε Δήμης δημίῳ."

syMA.commemoration05.text = "Τῇ αὐτῇ ἡμέρᾳ, μνήμη τοῦ Ἁγίου Ἱερομάρτυρος Ἀρτέμονος."
syMA.commemoration05.couplet1.title = titles_gr_GR_cog.Stichoi
syMA.commemoration05.couplet1.verse1 = "Εὗρε στεφάνους ἀρτίτμητος Ἀρτέμων,"
syMA.commemoration05.couplet1.verse2 = "Πρέποντας αὐτοῦ τῇ τετμημένῃ κάρᾳ."

syMA.commemoration06.text = "Τῇ αὐτῇ ἡμέρᾳ, μνήμη τῶν Ἁγίων τριῶν Μαρτύρων Μηνᾶ, Δαυΐδ καὶ Ἰωάννου."
syMA.commemoration06.couplet1.title = titles_gr_GR_cog.Stichoi
syMA.commemoration06.couplet1.verse1 = "Δούλους Θεοῦς τρεῖς Ἀββάδας παθοκτόνους"
syMA.commemoration06.couplet1.verse2 = "Τοξεύμασι κτείνουσιν ἀνθρωποκτόνοι."

syMA.commemoration07.text = "Ὁ Ὅσιος Ἀκάκιος ὁ νέος, ὁ ἐν τῇ κατὰ τὸ Ἅγιον Ὄρος σκήτῃ τοῦ Καυσοκαλυβίου ἀσκήσας κατὰ τὸ ἔτος ᾳψλʹ (1730), ἐν εἰρήνῃ τελειοῦται."
syMA.commemoration07.couplet1.title = titles_gr_GR_cog.Stichoi
syMA.commemoration07.couplet1.verse1 = "Εἰ καὶ νέος σύ, Ἀκάκιε, τοῖς χρόνοις,"
syMA.commemoration07.couplet1.verse2 = "Ἀλλʼ οὖν παλαιοὺς ὑπερῆρας τοὺς πόνους."

syMA.lastline = "Ταῖς αὐτῶν ἁγίαις πρεσβείαις, Χριστὲ ὁ Θεός, ἐλέησον ἡμᾶς. Ἀμήν."

cl.syMA.commemoration01.text = "[saint/com 1]"

cl.syMA.commemoration02.text = "[saint/com 2]"

cl.syMA.commemoration03.text = "[saint/com 3]"

cl.syMA.commemoration04.text = "[saint/com 4]"

cl.syMA.commemoration05.text = "[saint/com 5]"

cl.syMA.commemoration06.text = "[saint/com list]"

