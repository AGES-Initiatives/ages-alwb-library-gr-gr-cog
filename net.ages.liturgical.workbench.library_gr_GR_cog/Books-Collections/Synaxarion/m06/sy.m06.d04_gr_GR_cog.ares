A_Resource_Whose_Name = sy.m06.d04_gr_GR_cog

syMA.commemoration01.text = "Τῇ Δʹ τοῦ αὐτοῦ μηνὸς μνήμη τοῦ ἐν Ἁγίοις Πατρὸς ἡμῶν Μητροφάνους, Ἀρχιεπισκόπου Κωνσταντινουπόλεως."
syMA.commemoration01.couplet1.title = titles_gr_GR_cog.ti.Verses
syMA.commemoration01.couplet1.verse1 = "Γῆς μητρὸς ἐκστάς, Μητρόφανες παμμάκαρ,"
syMA.commemoration01.couplet1.verse2 = "Ἐκεῖ μετῆρας, οὗ Πατὴρ πάντων μέγας."
syMA.commemoration01.single1 = "Μητροφάνης δὲ τετάρτῃ ἔδυ χθόνα βωτιάνειραν."
syMA.commemoration01.narration.p01 = "Οὗτος ἦν ἐν τοῖς χρόνοις τοῦ Μεγάλου Κωνσταντίνου, καὶ πρώτου ἐν βασιλεῦσι Χριστιανῶν, υἱὸς ὑπάρχων Δομετίου. Ὁ δὲ Δομέτιος ἀδελφὸς ἦν Πρόβου τοῦ βασιλέως· ἐγέννησε δὲ δύο υἱούς, Πρόβον καὶ Μητροφάνην. Οὗτος, λογισμῷ σώφρονι τὴν τῶν εἰδώλων θρησκείαν κατανοήσας πεπλανημένην καὶ ψευδῆ, προσῆλθε τῇ πίστει τοῦ Χριστοῦ, καὶ εἰς αὐτὸν ἐβαπτίσθη. Καί ἐλθὼν εἰς τὸ Βυζάντιον, συνῆν Τίτῳ Ἐπισκόπῳ τοῦ Βυζαντίου, ἀνδρὶ ἁγίῳ καὶ θεοφόρῳ· ὃς αὐτὸν εἰς τὸν τῆς Ἐκκλησίας ἐνέταξε κλῆρον. Μετά δέ τὴν τοῦ Ἐπισκόπου τελευτήν, ὁ Δομέτιος καθίσταται πρόεδρος· ὃν διαδέχεται Πρόβος ὁ υἱὸς αὐτοῦ. Κατασχὼν δὲ τὴν Ἐκκλησίαν ἔτη ιβ´, πρὸς Κύριον ἐκδημεῖ καὶ εὐθὺς Μητροφάνης ὁ τοῦ Πρόβου μὲν ἀδελφός, τοῦ δὲ Δομετίου υἱός, εἰς τὸν πατριαρχικὸν ἀνάγεται θρόνον."
syMA.commemoration01.narration.p02 = "Τοῦτον εὑρὼν ὁ Μέγας Κωνσταντῖνος ἐν τῷ Βυζαντίῳ Ἐπίσκοπον, καὶ τὴν ἀρετήν, καὶ τὸ τῶν τρόπων εὐθές, τήν τε περικειμένην αὐτῷ ἁγιωσύνην κατανοήσας, οὐχ ἧττον λέγεται διʼ αὐτόν, ἢ διὰ τὴν τῆς πόλεως θέσιν εὐφυῶς πρός τε κράσιν ὡρῶν ἔχουσαν, καὶ καρπῶν ἀφθονίαν, καὶ θαλάσσῃ ἀρδευομένην, καὶ ἅμα προσκαθημένην τῶν δύο τῆς οἰκουμένης τμημάτων, τῆς τε Εὐρώπης καὶ τῆς Ἀσίας, ἐρασθῆναί τε τοῦ χωρίου, καὶ φιλοτίμως διατεθῆναι περὶ αὐτό, καὶ φείσασθαι μὲν οὐδενὸς ἀναλώματος, ἀνεγεῖραι δὲ πόλιν, πάσας τὰς παρὰ ἀνθρώπων γεγενημένας νικῶσαν, καὶ τούτων ὑπερκειμένην, εἰς ἣν τὸ κράτος καὶ τὴν βασιλείαν ἔταξεν, ἀπὸ τῆς Πρεσβυτέρας Ῥώμης ταύτην μεταγαγών."
syMA.commemoration01.narration.p03 = "Τῆς δὲ κατὰ Νίκαιαν πρώτης Συνόδου συναθροισθείσης, ὁ μὲν μακάριος Μητροφάνης, διὰ γῆρας καὶ νόσον, ἀπηλείφθη· καὶ γὰρ ἤδη κλινοπετὴς ἦν, τῷ χρόνῳ τῆς φυσικῆς μαρανθείσης δυνάμεως. Τὸν δὲ πρῶτον ἐν πρεσβυτέροις Ἀλέξανδρον, ἄνδρα τίμιον ἐξαπέστειλεν, ὃν καὶ διάδοχον ἀπεφήνατο. Ἐπανελθόντος γὰρ τοῦ βασιλέως μετὰ τῶν θεοφόρων Πατέρων, καὶ τῆς Συνόδου λυθείσης ἐκ Θεοῦ λέγεται ἀποκαλυφθῆναι αὐτῷ τόν τε Ἀλέξανδρον, καὶ τὸν μετʼ αὐτὸν Παῦλον ἐπιτηδείους ὄντας, καὶ Θεῷ ἀρέσκοντας, πρὸς τὴν τοιαύτην διακονίαν. Κοιμηθεὶς δέ καὶ ἀναπαυσάμενος ὁ μακάριος, πρὸς τὸν Θεὸν μετατίθεται. Τελεῖται δὲ ἡ αὐτοῦ Σύναξις, ἐν τῇ Ἁγιωτάτῃ μεγάλῃ Ἐκκλησίᾳ, ἐν τῷ σεβασμίῳ αὐτοῦ οἴκῳ, τῷ ὄντι πλησίον τοῦ ἁγίου Μεγαλομάρτυρος Ἀκακίου ἐν τῷ Ἑπτασκάλῳ."

syMA.commemoration02.text = "Μνήμη τῆς Ὁσίας μητρὸς ἡμῶν Σοφίας τῆς ἀσκητικῶς βιωσάσης."
syMA.commemoration02.couplet1.title = titles_gr_GR_cog.ti.Verses
syMA.commemoration02.couplet1.verse1 = "Οὐκ ἐμποδών σοι κόσμος ᾔσθη, Σοφία,"
syMA.commemoration02.couplet1.verse2 = "Πρὸς τὴν τελειότητα ἀρετῆς φθάσαι."

syMA.commemoration03.text = "Ὁ ἅγιος Ὁσιομάρτυρος Ἰωάννης, ὁ ἡγούμενος τῆς μονῆς Μοναγρίας, ἐν σάκκῳ βληθεὶς καὶ τῇ θαλάσσῃ καταποντισθείς, τελειοῦται."
syMA.commemoration03.couplet1.title = titles_gr_GR_cog.ti.Verses
syMA.commemoration03.couplet1.verse1 = "Κἂν σάκκος ἕξῃ, κἂν βυθοῦ κρύψῃ τόπος,"
syMA.commemoration03.couplet1.verse2 = "τὸν Ἰωάννην οὐρανοῦ λάβῃ τόπος."

syMA.commemoration04.text = "Ὁ ὅσιος Ἁλώνιος ἐν εἰρήνῃ τελειοῦται."
syMA.commemoration04.couplet1.title = titles_gr_GR_cog.ti.Verses
syMA.commemoration04.couplet1.verse1 = "Ψυχῶν γεωργὸς Ἁλώνιος ἡδύνει,"
syMA.commemoration04.couplet1.verse2 = "Ψυχῆς ἅλωνι θεὶς καλῶν θημωνίαν."

syMA.commemoration05.text = "Αἱ Ἅγιαι Μαρία καὶ Μάρθα, ἀδελφαὶ τοῦ Λαζάρου, ἐν εἰρήνῃ τελειοῦνται."
syMA.commemoration05.couplet1.title = titles_gr_GR_cog.ti.Verses
syMA.commemoration05.couplet1.verse1 = "Ἐκ Βηθανίας τὰς ἀδελφὰς Λαζάρου,"
syMA.commemoration05.couplet1.verse2 = "Σῴζειν δύνασθαι καὶ νεκρὰς πιστευτέον."

syMA.lastline = "Ταῖς αὐτῶν ἁγίαις πρεσβείαις, Χριστὲ ὁ Θεός, ἐλέησον ἡμᾶς. Ἀμήν."

cl.syMA.commemoration01.text = "[saint/com 1]"

cl.syMA.commemoration02.text = "[saint/com 2]"

cl.syMA.commemoration03.text = "[saint/com 3]"

cl.syMA.commemoration04.text = "[saint/com 4]"

cl.syMA.commemoration05.text = "[saint/com 5]"

cl.syMA.commemoration06.text = "[saint/com list]"
