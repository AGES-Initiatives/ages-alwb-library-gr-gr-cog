A_Resource_Whose_Name = sy.m04.d04_gr_GR_cog

syMA.commemoration01.text = "Τῇ Δʹ τοῦ αὐτοῦ μηνός, μνήμη τοῦ Ὁσίου Πατρὸς ἡμῶν Γεωργίου τοῦ ἐν τῷ Μαλαιῷ."
syMA.commemoration01.couplet1.title = titles_gr_GR_cog.Stichoi
syMA.commemoration01.couplet1.verse1 = "Ψυχὴν ὁ Γεώργιος ἀσμένως δίδως"
syMA.commemoration01.couplet1.verse2 = "Ψυχῶν γεωργῷ καὶ φυτουργῷ σαρκίων."
syMA.commemoration01.single1 = "Τῇ δὲ τετάρτῃ ἀπῆρε Γεώργιος εἰς πόλον εὐρύν."

syMA.commemoration02.text = "Τῇ αύτῇ ἡμέρᾳ, μνήμη τῶν Ἁγίων Μαρτύρων Θεοδούλου καὶ Ἀγαθόποδος."
syMA.commemoration02.couplet1.title = titles_gr_GR_cog.Stichoi
syMA.commemoration02.couplet1.verse1 = "Πρῶτος θάλασσαν εἰσιὼν Ἀγαθόπους,"
syMA.commemoration02.couplet1.verse2 = "Ἔργοις ὑπῆρχε χρηστόπους Θεοδούλῳ."
syMA.commemoration02.narration.p01 = "Τούτων ὁ μὲν Θεόδουλος νεώτερος ἦν, ὁ δὲ Ἀγαθόπους πρεσβυτικῆς ἐπιβεβηκὼς ἡλικίας· ὑπῆρχον δὲ ἀμφότεροι ἐκ πόλεως Θεσσαλονίκης. Διὰ δὲ τὴν εἰς Χριστὸν πίστιν, παρέστησαν Φαυστίνῳ, καὶ μὴ πεισθέντες αὐτῷ, ἀλλὰ τὴν εἰς Χριστὸν πίστιν ἀσάλευτον τηρήσαντες, τῷ βυθῷ τῆς θαλάσσης ἐκδίδονται, καὶ οὕτω τελειοῦνται. Ἐδηλώθη δὲ αὐτοῖς πρὸ τοῦ τέλους διʼ ἀποκαλύψεως τὸ ἐσόμενον· ἔδοξαν γὰρ ἀμφότεροι προσβεβηκέναι νηός, ἧς ἐκ τρικυμίας κλύδωνος διαιρεθείσης καὶ τῶν συμπλεόντων ἀπολωλότων, αὐτοὶ μόνον διασωθέντες τοῦ ναυαγίου, πρὸς ὄρος οὐρανόμηκες ἀνῆλθον· δηλοῦντος, οἶμαι, τοῦ ὁράματος τὸ διὰ θαλάσσης πάθος καὶ τὴν πρὸς οὐρανοὺς πορείαν αὐτῶν. Τοῦτο δὲ καὶ πρὸ τῆς κατασχέσεως τῷ Ἁγίῳ Θεοδούλῳ διὰ τῆς περιβολῆς τοῦ δακτυλίου καθʼ ὕπνους δεδήλωται, οἱονεί τινος ἀῤῥαβῶνος δοθέντος αὐτῷ, τῆς μελλούσης ἕνεκεν μαρτυρίας."

syMA.commemoration03.text = "Τῇ αύτῇ ἡμέρᾳ, μνήμη τῆς Ἁγίας Μάρτυρος Φερβούθης, καὶ τῆς παιδίσκης αὐτῆς καὶ τῆς συνοδίας αὐτῶν."
syMA.commemoration03.couplet1.title = titles_gr_GR_cog.Stichoi
syMA.commemoration03.couplet1.verse1 = "Ἁπλῆν με πλάττεις, Χριστέ, διπλὲ τὴν φύσιν,"
syMA.commemoration03.couplet1.verse2 = "Ἔχεις δὲ πρισθεῖσάν με διπλῆν Φερβούθαν."
syMA.commemoration03.couplet2.title = "Εἰς τὴν αὐταδέλφην καὶ τὴν παιδίσκην αὐτῆς"
syMA.commemoration03.couplet2.verse1 = "Δούλας ἀληθεῖς Δεσπότου Θεοῦ δύο,"
syMA.commemoration03.couplet2.verse2 = "Δούλην τε καὶ δέσποιναν ἔπρισε πρίων."
syMA.commemoration03.narration.p01 = "Αὗται ὑπῆρχον ἐπὶ Σαβωρίου Βασιλέως Περσῶν, ἀδελφαὶ τυγχάνουσαι τοῦ Ἁγίου Συμεὼν τοῦ Ἐπισκόπου, τοῦ μετὰ χιλίων ἑτέρων μαρτυρήσαντος παρὰ Πέρσαις. Τῆς οὖν βασιλίσσης ἔκ τινος νόσου μαλακιζομένης καὶ ἀῤῥωστούσης, εἰς διαβολὴν φαρμάκων δηλητηρίων κατασκευῆς αὗται κατέστησαν· ὅθεν καὶ συλληφθεῖσαι, ἄγονται πρὸς τὸν Ἀρχιμάγον· καὶ τὰς αἰτίας τῶν ἐγκαλουμένων ἀποδυόμεναι, Χριστιανὰς ἑαυτὰς ἔλεγον εἶναι, καὶ Χριστιανοῖς μὴ εἶναι θέμιν τοιαῦτα δημιουργεῖν. Διπλῆν δὲ ἤδη δεξάμεναι τὴν κατηγορίαν, προστεθέντος τῇ φαρμακείᾳ καὶ τοῦ Χριστιανὰς εἶναι, τὴν θανατηφόρον ἔλαβον ψῆφον· καὶ ἐκταθεῖσαι πάλοις κατὰ τοῦ τραχήλου καὶ τῶν ποδῶν, πρίοσι διῃρέθησαν καὶ ξύλοις ἀνεσκολοπίσθησαν μετὰ τὴν διαίρεσιν· καὶ διελθοῦσα ὑπʼ αὐτὰς ἡ βασίλισσα τὴν ἴασιν ἔλαβεν· οὕτω γὰρ οἱ διαβάλλοντες εἶπον, μὴ ἂν ἄλλως ταύτην ἰαθῆναι, εἰ μὴ διὰ τῶν νεκρῶν σωμάτων τῶν Ἁγίων ὑπέλθοι γυναικῶν."

syMA.commemoration04.text = "Τῇ αύτῇ ἡμέρᾳ, μνήμη τοῦ Ὁσίου Πατρὸς ἡμῶν Ποπλίου."
syMA.commemoration04.couplet1.title = titles_gr_GR_cog.Stichoi
syMA.commemoration04.couplet1.verse1 = "Ἐν οὐρανοῖς, Πόπλιε, μισθός σοι μέγας,"
syMA.commemoration04.couplet1.verse2 = "Πρὸς οὓς ἀπαίρων, χαῖρε καὶ κρότει μέγα."

syMA.commemoration05.text = "Τῇ αύτῇ ἡμέρᾳ, μνήμη τοῦ Ὁσίου Πατρὸς ἡμῶν Πλάτωνος, Ἡγουμένου τῆς Μονῆς τοῦ Στουδίου."
syMA.commemoration05.couplet1.title = titles_gr_GR_cog.Stichoi
syMA.commemoration05.couplet1.verse1 = "Πλάτων ἀρίστην εὐμετεπλάσθη πλάσιν,"
syMA.commemoration05.couplet1.verse2 = "Χριστῷ πλάσαντι συγκραθεὶς πλάσιν ξένην."

syMA.commemoration06.text = "Τῇ αύτῇ ἡμέρᾳ, οἱ τρεῖς Ὅσιοι, Θεωνᾶς, Συμεὼν καὶ Φερβῖνος, ἐν εἰρήνῃ τελειοῦνται."
syMA.commemoration06.couplet1.title = titles_gr_GR_cog.Stichoi
syMA.commemoration06.couplet1.verse1 = "Ψυχὰς δέχου τρεῖς οὐ κεκηλιδωμένας,"
syMA.commemoration06.couplet1.verse2 = "Ψυχῶν, ἀκηλίδωτε, τῶν θείων τόπε."

syMA.commemoration07.text = "Τῇ αύτῇ ἡμέρᾳ, μνήμη τοῦ Ὁσίου Πατρὸς ἡμῶν Ζωσιμᾶ, τοῦ κηδεύσαντος τὴν Ὁσίαν Μαρίαν τὴν Αἰγυπτίαν."
syMA.commemoration07.couplet1.title = titles_gr_GR_cog.Stichoi
syMA.commemoration07.couplet1.verse1 = "Ζῶσαν προπέμψας Ζωσιμᾶς τὴν Μαρίαν,"
syMA.commemoration07.couplet1.verse2 = "Θανοῦσαν εὗρεν· ἀλλὰ νῦν ζῶσιν ἅμα."

syMA.commemoration08.text = "Τῇ αύτῇ ἡμέρᾳ, ὁ Ὅσιος Θεωνᾶς, ὁ ἐν τῇ Μονῇ τοῦ Παντοκράτορος ἀσκήσας, ὕστερον δʹ ἐπίσκοπος Θεσσαλονίκης γενόμενος, ἐν εἰρήνῃ τελειοῦται."
syMA.commemoration08.couplet1.title = titles_gr_GR_cog.Stichoi
syMA.commemoration08.couplet1.verse1 = "Στενὴν ὁδεύσας ἐν βίῳ, Πάτερ, τρίβον,"
syMA.commemoration08.couplet1.verse2 = "Τανῦν χορεύεις οὐρανοῦ εἰς τὸ πλάτος,"
syMA.commemoration08.single1 = "Πνεῦμα Θεωνᾶ, ἔνθεν ἀπέπτη εἰς κλιτὸν Ἄστυ."

syMA.lastline = "Ταῖς αὐτῶν ἁγίαις πρεσβείαις, ὁ Θεός, ἐλέησον καὶ σῶσον ἡμᾶς."

cl.syMA.commemoration01.text = "[saint/com 1]"

cl.syMA.commemoration02.text = "[saint/com 2]"

cl.syMA.commemoration03.text = "[saint/com 3]"

cl.syMA.commemoration04.text = "[saint/com 4]"

cl.syMA.commemoration05.text = "[saint/com 5]"

cl.syMA.commemoration06.text = "[saint/com list]"

