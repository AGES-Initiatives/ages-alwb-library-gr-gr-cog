A_Resource_Whose_Name = sy.m07.d14_gr_GR_cog

syMA.commemoration01.text = "Τῇ ΙΔʹ τοῦ αὐτοῦ μηνός, μνήμη τοῦ Ἁγίου Ἀποστόλου Ἀκύλα."
syMA.commemoration01.couplet1.title = titles_gr_GR_cog.ti.Verses
syMA.commemoration01.couplet1.verse1 = "Ἥπλωσε Παῦλος, ὡς σαγήνην, τοὺς λόγους,"
syMA.commemoration01.couplet1.verse2 = "Ἤγρευσε δʼ ὡς θήραμα θεῖον Ἀκύλαν."
syMA.commemoration01.single1 = "Ἀκύλαν δεκάτῃ γε τετάρτῃ τύμβος ἔκρυψεν."
syMA.commemoration01.narration.p01 = "Οὗ τοὺς ἐπαίνους ἐν ταῖς Πράξεσι Λουκᾶς ὁ θεηγόρος ἀνεγράψατο· τοῦ ἱεροῦ γὰρ Παύλου μαθητὴς ὑπάρχων καὶ ξεναγός, παρʼ αὐτοῦ τὰ θεῖα ἐμυήθη. Ὅθεν καὶ τὴν πλάνην καταπτύσας τοῦ Βελίαρ, ἱερεὺς καὶ Μάρτυς τῶν παθῶν τοῦ Κυρίου γεγονώς, τὸν στέφανον παρʼ αὐτοῦ εἴληφε."

syMA.commemoration02.text = "Τῇ αὐτῇ ἡμέρᾳ, μνήμη τοῦ Ἁγίου Μάρτυρος Ἰούστου."
syMA.commemoration02.couplet1.title = titles_gr_GR_cog.ti.Verses
syMA.commemoration02.couplet1.verse1 = "Μὴ θῦμα βαλεῖν εἰς τὸ βωμοῦ πῦρ θέλων,"
syMA.commemoration02.couplet1.verse2 = "Εἰς πῦρ Ἰοῦστος θῦμα βάλλεται ξένον."
syMA.commemoration02.narration.p01 = "Οὗτος ὑπῆρχεν ἐκ τῆς πόλεως Ῥώμης, ἐν τοῖς Νουμέροις στρατευόμενος, ὑπὸ τριβοῦνον Κλαύδιον, παρʼ οὗ, εἰς Χριστὸν πιστεύσας, πρὸς τὸν ἡγεμόνα Μαγνέντιον ἀποστέλλεται. Ἐρωτηθεὶς δέ, καὶ τῇ πίστει τοῦ Χριστοῦ ἐμμένειν εἰπών, τείνεται σφοδρῶς καὶ νεύροις ὠμοῖς τύπτεται καὶ περικεφαλαίαν πυρακτωθεῖσαν κατὰ τῆς κεφαλῆς δέχεται καὶ σφαίραις σιδηραῖς πυρωθείσαις τὰς μασχάλας ὑποτίθεται καὶ ἐπὶ ἐσχάρας πυρὸς ἁπλοῦται· καὶ τελευταῖον καμίνῳ πυρὸς ἐμβληθείς, τὸ πνεῦμα τῷ Θεῷ παρέδωκε, μηδὲ μέχρι τριχὸς λυμηναμένου αὐτὸν τοῦ πυρός."

syMA.commemoration03.text = "Τῇ αὐτῇ ἡμέρᾳ, μνήμη τοῦ Ὁσίου Πατρὸς ἡμῶν καὶ Θαυματουργοῦ Ὀνησίμου."
syMA.commemoration03.couplet1.title = titles_gr_GR_cog.ti.Verses
syMA.commemoration03.couplet1.verse1 = "Ἐλαφρὸν ἦρα φορτίον σὸν ἡδέως,"
syMA.commemoration03.couplet1.verse2 = "Μεθʼ οὗ σὸς Ὀνήσιμος ἥκω σοι, Λόγε."

syMA.commemoration04.text = "Τῇ αὐτῇ ἡμέρᾳ, μνήμη τοῦ ἐν Ἁγίοις Πατρὸς ἡμῶν Ἰωσήφ, Ἀρχιεπισκόπου Θεσσαλονίκης."
syMA.commemoration04.couplet1.title = titles_gr_GR_cog.ti.Verses
syMA.commemoration04.couplet1.verse1 = "Ἀφείς, Ἰωσὴφ καθέδραν τὴν γηΐνην,"
syMA.commemoration04.couplet1.verse2 = "Παρίσταται νῦν τῷ θρόνῳ τοῦ Κυρίου."
syMA.commemoration04.narration.p01 = "Οὗτος ὁ μακάριος ὑπῆρχεν ἐπὶ τῆς βασιλείας Θεοφίλου, γέννημα ὑπάρχων θεοφιλῶν καὶ εὐσεβῶν γονέων, Φωτεινοῦ καὶ Θεοκτίστης, καὶ αὐτάδελφος Θεοδώρου τοῦ ἐν Ἁγίοις ὁμολογητοῦ καὶ ἡγουμένου τῶν Στουδίων. Οὗτος οὖν, διὰ τὸν ἀξιέπαινον αὐτοῦ βίον, κοινῇ ψήφῳ τοὺς οἴακας ἐγχειρίζεται τῆς Θεσσαλονικέων Ἐκκλησίας. Κἀκεῖσε χρόνον μακρὸν διατρίψας, πρὸς τὴν Βασιλίδα ἀνέζευξε κελεύσει βασιλικῇ· καὶ παραστὰς ἅμα τῷ καλῷ αὐταδέλφῳ, καὶ μὴ πτοηθεὶς μηδὲ πεισθεὶς τοῖς ῥήμασι τοῦ ἀσεβοῦς, ἀνακρινόμενος ὡς προσκυνητὴς τῶν θείων Εἰκόνων, παραυτίκα ὁ μὲν ὁμολογητὴς Θεόδωρος ἐν τῇ τῆς Ἀπολλωνιάδος λίμνῃ πέμπεται ὑπερόριος. Ὁ δέ γε μακάριος Ἰωσήφ, φυλακαῖς διαφόροις προσομιλήσας, καὶ τῇ λοιπῇ κακοπαθείᾳ πυκτεύσας καὶ πάλιν διά τινος τῶν ἀσεβῶν, ἀποσταλέντος παρὰ τοῦ ἀσεβοῦς βασιλέως, ἀναγκασθεὶς καὶ τὰ αὐτὰ ἀπολογησάμενος, μείζονα τῶν προτέρων κακώσεων ὑφίσταται πάθη καὶ σκοτεινοτέραις καὶ ζοφωδεστέραις φυλακαῖς κατακλείεται. Ἐν αἷς, πολλὰς καὶ ἀνυποίστους βασάνους ὑποστάς, καὶ λιμῷ καὶ δίψει καὶ πάσῃ κακοπαθείᾳ προσταλαιπωρήσας, πρὸς τὴν αἰώνιον λῆξιν ἀπῆρεν, οὐδὲ τὸν ὄπισθεν χρόνον τῆς αὑτοῦ βιοτῆς ἄνεσιν εὑρηκώς."

syMA.commemoration05.text = "Οἱ Ἅγιοι Μάρτυρες Ἀκύλας καὶ Ἱλάριος, λιθοβοληθέντες, τελειοῦνται."
syMA.commemoration05.couplet1.title = titles_gr_GR_cog.ti.Verses
syMA.commemoration05.couplet1.verse1 = "Τὸν Ἱλάριον καὶ τὸν Ἀκύλαν λίθοις"
syMA.commemoration05.couplet1.verse2 = "Ἄνδρες πλάνοι κτείνουσιν, οἷς θεοὶ λίθοι."

syMA.commemoration06.text = "Ὁ Ἅγιος Μάρτυς Πέτρος ὁ νέος, τοὺς πόδας ἐκκοπείς, τελειοῦται."
syMA.commemoration06.couplet1.title = titles_gr_GR_cog.ti.Verses
syMA.commemoration06.couplet1.verse1 = "Ἀπροσκόπτως βαίνοντα τὸν θεῖον Πέτρον,"
syMA.commemoration06.couplet1.verse2 = "Ἐζημίωσαν τῶν ποδῶν ἀφαιρέσει."

syMA.commemoration07.text = "Ὁ Ἅγιος Μάρτυς Ἡράκλειος, ῥοπάλοις τυπτόμενος, τελειοῦται."
syMA.commemoration07.couplet1.title = titles_gr_GR_cog.ti.Verses
syMA.commemoration07.couplet1.verse1 = "Τὰς ἐκ ῥοπάλων Ἡράκλειος αἰκίας,"
syMA.commemoration07.couplet1.verse2 = "Ὡς Ἡρακλῆς ῥόπαλον αὐχήσει τάχα."

syMA.commemoration08.text = "Τῇ αὐτῇ ἡμέρᾳ, μνήμη τοῦ Ὁσίου Πατρὸς ἡμῶν Νικοδήμου τοῦ Ἁγιορείτου."
syMA.commemoration08.couplet1.title = titles_gr_GR_cog.ti.Verses
syMA.commemoration08.couplet1.verse1 = "Νίκην, ὦ Νικόδημε, τῷ πιστῷ δήμῳ"
syMA.commemoration08.couplet1.verse2 = "Δίδωσιν ὁ λόγος σου Πνεύματι θείῳ."

syMA.lastline = "Ταῖς αὐτῶν ἁγίαις πρεσβείαις, ὁ Θεός, ἐλέησον ἡμᾶς. Ἀμήν."

cl.syMA.commemoration01.text = "[saint/com 1]"

cl.syMA.commemoration02.text = "[saint/com 2]"

cl.syMA.commemoration03.text = "[saint/com 3]"

cl.syMA.commemoration04.text = "[saint/com 4]"

cl.syMA.commemoration05.text = "[saint/com 5]"

cl.syMA.commemoration06.text = "[saint/com list]"

