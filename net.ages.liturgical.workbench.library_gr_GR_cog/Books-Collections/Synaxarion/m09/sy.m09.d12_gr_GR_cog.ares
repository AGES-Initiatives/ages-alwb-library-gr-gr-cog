A_Resource_Whose_Name = sy.m09.d12_gr_GR_cog

syMA.commemoration01.text = "Τῇ ΙΒʹ τοῦ αὐτοῦ μηνός ἡ προσκύνησις τῶν τιμίων ξύλων, καὶ ἄθλησις τοῦ ἁγίου Ἱερομάρτυρος Αὐτονόμου."
syMA.commemoration01.couplet1.title = titles_gr_GR_cog.Stichoi
syMA.commemoration01.couplet1.verse1 = "Θῦμα τραπέζῃ προὐτέθη τῇ σῇ, Λόγε,"
syMA.commemoration01.couplet1.verse2 = "Θύτης σὸς Αὐτόνομος, ἐκθανὼν λίθοις."
syMA.commemoration01.single1 = "Αὐτόνομος δὲ λίθοις δυωκαιδεκάτῃ κατελεύσθη."
syMA.commemoration01.narration.p01 = "Ὃς ἦν ἐπὶ Διοκλητιανοῦ τοῦ βασιλέως· καταλιπὼν δὲ τὴν Ἰταλίαν, τὴν Βιθυνῶν κατέλαβε· καὶ διὰ τὸ πολλοὺς διδάσκειν τὴν εἰς Χριστὸν πίστιν, ἀναιρεῖται ὑπὸ τῶν εἰδωλολατρῶν, ξύλοις καὶ λίθοις βληθείς."

syMA.commemoration02.text = "Τῇ αὐτῇ ἡμέρᾳ μνήμη τοῦ ἁγίου Ἱερομάρτυρος Κουρνούτου, Ἐπισκόπου Ἰκονίου."
syMA.commemoration02.couplet1.title = titles_gr_GR_cog.Stichoi
syMA.commemoration02.couplet1.verse1 = "Κλέους καταγνοὺς τοῦ παρόντος Κουρνοῦτος."
syMA.commemoration02.couplet1.verse2 = "Ξίφει τὸ μέλλον ἐμπορεύεται κλέος."
syMA.commemoration02.narration.p01 = "Οὗτος, τῆς αὐτῆς πόλεως ὑπάρχων γέννημα καὶ θρέμμα, κατὰ τὸ χωρίον Σούρσαλον τηνικαῦτα διατρίβων, κατεσχέθη ὑπὸ τῶν διωκτῶν· καὶ ἀχθεὶς Περινίῳ τῷ ἡγεμόνι, μετὰ τὸ τὴν ἀπόνοιαν αὐτοῦ διελέγξαι, τὴν κεφαλὴν ἀποτέμνεται."

syMA.commemoration03.text = "Τῇ αὐτῇ ἡμέρᾳ μνήμη τοῦ ἁγίου Ἱερομάρτυρος Θεοδώρου, Ἐπισκόπου Ἀλεξανδρείας."
syMA.commemoration03.couplet1.title = titles_gr_GR_cog.Stichoi
syMA.commemoration03.couplet1.verse1 = "Τμηθεὶς κεφαλὴν Θεόδωρος ἐκ ξίφους,"
syMA.commemoration03.couplet1.verse2 = "Θεοῦ μετέσχε δωρεῶν φερωνύμως."
syMA.commemoration03.narration.p01 = "Ὃν συλλαβόντες οἱ Ἀλεξανδρεῖς, ὡς παῤῥησίᾳ τὸν Χριστὸν κηρύττοντα, καὶ θυμῷ ἐκκαυθέντες, ἐστεφάνουν ἀκάνθαις, ἔπαιον κατὰ κόῤῥης, τὴν πόλιν περιῆγον δέσμιον, ἔῤῥιπτον αὐτὸν τῷ βυθῷ· ἀνασωθεὶς δὲ θείᾳ προνοίᾳ, κελεύσει τοῦ ἄρχοντος τὴν κεφαλὴν ἀπετμήθη."

syMA.commemoration04.text = "Τῇ αὐτῇ ἡμέρᾳ μνήμη τοῦ ἁγίου Μάρτυρος Ἰουλιανοῦ τοῦ ἐν Γαλατίᾳ."
syMA.commemoration04.couplet1.title = titles_gr_GR_cog.Stichoi
syMA.commemoration04.couplet1.verse1 = "Ἀσκητικοῖς ἱδρῶσι συμμίξας ἄθλους,"
syMA.commemoration04.couplet1.verse2 = "Ἰουλιανὸς διττὰ τὰ στέφη λάβῃ."
syMA.commemoration04.narration.p01 = "Οὗτος ἦν ἐν τοῖς χρόνοις Διοκλητιανοῦ, ἐν πόλει τῶν Γαλατῶν γεννηθεὶς καὶ τραφείς. Ἀντωνίνου δὲ ταύτης τῆς πόλεως ἡγεμονεύειν λαχόντος, ἐπεὶ προσηγγέλθη τῷ ἄρχοντι τὰ περὶ τοῦ Ἰουλιανοῦ, ὅτι σὺν ἑτέροις τεσσαράκοντα, ἐν τῷ δεῖνι σπηλαίῳ τοῦ ὄρους προσμένων, θρησκεύει τὰ τῶν χριστιανῶν, ἐκρατήθη· καὶ βιαζόμενος ὑποδεῖξαι τοὺς λοιπούς, οὐκ ἐπείσθη. Ὡς δὲ ἔμελλεν ἤδη παραστῆναι τῷ ἄρχοντι, ἀνέκραξε μεγάλῃ τῇ φωνῇ πρὸς τοὺς συνασκητὰς αὐτοῦ· Ὡς ἰδοὺ ἐγὼ κρατηθεὶς ἀπέρχομαι μαρτυρήσων, μὴ προδοὺς ἡμᾶς· ὑμεῖς δὲ σπεύσατε καταλαβεῖν με."
syMA.commemoration04.narration.p02 = "Ἤδη δὲ τούτου παραστάντος, Ἀντωνῖνος φησὶ πρὸς αὐτόν· Πρόσελθε τῷ Θεῷ καὶ θῦσον. Ὑπολαβὼν δὲ ὁ μακάριος ἔφη· Ἄριστος ἡμῖν γέγονας σύμβουλος· οὐδὲ γὰρ ἄλλο κρεῖττον ἡμῖν ἢ συμφέρον, ἀλλ' ἢ τὸ θανεῖν ὑπὲρ εὐσεβοῦς, δι' ἧς ἀνατέθραμμαι πίστεως. Ἐπερωτᾶν οὖν μὴ προσθεὶς ὁ δικάζων, κλίνην σιδηρᾶν λαύρῳ πυρὶ ὑπανθρακωθῆναι προστάττει, καὶ ὕπτιον ἐν αὐτῇ τὸν Ἀθλητὴν ἁπλωθῆναι. Πυρακτωθείσης οὖν τῆς κλίνης, ἄγουσι τὸν Μάρτυρα· καὶ ὅς, ὅλον ἑαυτὸν σημειωσάμενος τῷ τιμίῳ Σταυρῷ, τῆς πεπυρακτωμένης κλίνης ἐπέβη· Ἄγγελος δὲ Κυρίου τὴν φλόγα δροσίσας, ἀβλαβῆ τὸν Μάρτυρα διεφύλαξε. Τοῦτο τὸν Ἀντωνῖνον ὑπερβαλλόντως ἐξέπληξεν."
syMA.commemoration04.narration.p03 = "Ἤρξατο οὖν ἐρωτᾶν τὸν Ἅγιον· Τίς εἶ σύ, ὅτι καὶ τοῦ πυρὸς κατεκυρίευσας εὐκόλως; Πρὸς ὃν ὁ Μάρτυς· Λειτουργὸς Θεοῦ, καὶ Ἰουλιανὸς ὀνομάζομαι. Καὶ ὁ Ἀντωνῖνος· Γεννήτορές σοι τίνες; Καὶ ὁ Ἅγιος· Γηραιά φησι μήτηρ, τοῦ πατρὸς πρὸς Κύριον ἐκδημήσαντος. Καὶ κελεύει τὴν τούτου μητέρα τάχει παραστῆναι πρὸς ἣν καὶ παραστᾶσαν λοξῷ τῷ ὄμματι ἀπιδών. Πεῖσον, ὦ γύναι, τὸν σὸν κάκιστον τοκετόν, ὁ Ἀντωνῖνος ἐπαπειλούμενος ἔλεγε, λιβανωτὸν τῷ θεῷ ἐπιθεῖναι· εἰδ' οὖν, ἀκόλαστοί σε παραλαβόντες, τὸ σὸν ἀσέμνως καθυβρίσουσι σῶμα. Ἡ δὲ γενναία μήτηρ· Καὶ ποία μοι καταδίκη, φησίν, ἀκουσίως μου περιυβριζομένου τοῦ σώματος; τοῦτο γὰρ ἐμοὶ καὶ γέρα καὶ στέφανος. Τούτοις ναρκήσας, ὁ τύραννος, τὴν μὲν μητέρα τοῦ Μάρτυρος ἀπολυθῆναι κελεύει· ξίφει δὲ τὸν μακάριον τελειωθῆναι Ἰουλιανόν."
syMA.commemoration04.narration.p04 = "Τὸ ὄρος οὖν μετὰ τῶν δημίων καταλαβὼν ὁ Ἅγιος καὶ μικρὰν εὐχῆς ὥραν αἰτησάμενος, Εὐχαριστῶ σοι Κύριε, εἶπε, ὅτι διετήρησάς με ἀκαταίσχυντον μέχρι τῆς τοῦ αἵματός μου ἐκχύσεως. Παράσχου δὲ καὶ τοῖς χοῦν ἐκ τῆς σοροῦ μου λαμβάνουσιν ἄφεσιν ἁμαρτημάτων καὶ παθῶν ἀποτροπήν· μὴ ἀπέλθοι ἐπ' αὐτοῖς ληιζομένων πετεινῶν ἐπιφοίτησις, ἢ ἀκρὶς ἢ ἄλλη ἐπίφθορος λύμη, καὶ δέξαι ἐν εἰρήνῃ τὸ πνεῦμά μου. Καὶ φωνὴ οὐρανόθεν ἐγένετο· Τὰς πύλας ὁ ἀγωνοθέτης ἀνέῳξε, καὶ ὡς νομίμως ἀγωνισάμενος εἴσελθε. Καὶ τῆς φωνῆς οἱ κεκρυμμένοι ἀκούσαντες τεσσαράκοντα, καταλαβόντες τὴν ὑπώρειαν, ὡς εὗρον ἤδη τελειωθέντα τὸν Μάρτυρα, καὶ αὐτοὶ παρευθὺς εἰς ἐπήκοον τῶν δημίων τὸν Χριστὸν ὡμολόγησαν· οὓς καὶ δεσμεύσαντες, τῷ ἄρχοντι προσήνεγκαν, εἰς ἑτέραν φυλαχθησομένους ἐρώτησιν."

syMA.commemoration05.text = "Τῇ αὐτῇ ἡμέρᾳ μνήμη τῶν ἁγίων Μαρτύρων Μακεδονίου, Τατιανοῦ, καὶ Θεοδούλου· καὶ μνήμη τοῦ Ὁσίου Δανιὴλ τοῦ ἐν τῷ Θασίῳ."

syMA.commemoration06.text = "Τῇ αὐτῇ ἡμέρᾳ ὁ ἅγιος Μάρτυς Ὠκεανὸς πυρὶ τελειοῦται."
syMA.commemoration06.couplet1.title = titles_gr_GR_cog.Stichoi
syMA.commemoration06.couplet1.verse1 = "Τὸν Ὠκεανὸν ἥλιον λαμπρὸν νόει,"
syMA.commemoration06.couplet1.verse2 = "Εἰς Ὠκεανὸν τὴν πυρὰν λελουμένον."

syMA.lastline = "Ταῖς αὐτῶν ἁγίαις πρεσβείαις, ὁ Θεός, ἐλέησον ἡμᾶς. Ἀμήν."

cl.syMA.commemoration01.text = "[saint/com 1]"

cl.syMA.commemoration02.text = "[saint/com 2]"

cl.syMA.commemoration03.text = "[saint/com 3]"

cl.syMA.commemoration04.text = "[saint/com 4]"

cl.syMA.commemoration05.text = "[saint/com 5]"

cl.syMA.commemoration06.text = "[saint/com list]"
