A_Resource_Whose_Name = sy.m11.d05_gr_GR_cog

syMA.commemoration01.text = "Τῇ Εʹ τοῦ αὐτοῦ μηνὸς μνήμη τῶν ἁγίων Μαρτύρων Γαλακτίωνος καὶ Ἐπιστήμης."
syMA.commemoration01.couplet1.title = titles_gr_GR_cog.ti.Verses
syMA.commemoration01.couplet1.verse1 = "Ἀσυνδυάστους συζύγους κτείνει ξίφος,"
syMA.commemoration01.couplet1.verse2 = "Τὴν ψυχικὴν σύζευξιν ἠγαπηκότας."
syMA.commemoration01.single1 = "Τμήθη Ἐπιστήμη Γαλακτίων τʼ ἐνὶ πέμπτῃ."
syMA.commemoration01.narration.p01 = "Γαλακτίων καὶ Ἐπιστήμη ὑπῆρχον ἐπὶ τῆς βασιλείας Δεκίου καὶ Σεκούνδου ἡγεμόνος. Καὶ ὁ μὲν Γαλακτίων υἱὸς ἦν Κλειτοφῶντος καὶ Λευκίππης, ἀμφοτέρων Ἑλλήνων. Κατηχήθησαν δὲ τὴν εὐσέβειαν παρά τινος μοναχοῦ, Ὀνουφρίου τὸ ὄνομα, καὶ τὸ ἅγιον Βάπτισμα δέχονται. Ἡ δὲ Ἐπιστήμη, καὶ αὐτὴ γεννήτορας Ἕλληνας ἔχουσα, ἐπεὶ τῷ Γαλακτίωνι πρὸς γάμον ἐξεδόθη, παρʼ αὐτοῦ βαπτίζεται. Καὶ διατηρήσαντες ἀμφότεροι τὴν παρθενίαν ἄτρωτον, τὸν μοναδικὸν βίον ὑπέρχονται. Πᾶσαν δὲ σκληραγωγίαν καὶ κακοπάθειαν διενεγκόντες, συνελήφθησαν παρὰ τοῦ ἄρχοντος Οὔρσου. Καὶ ἐρωτηθέντες, τύπτονται σφοδρῶς, καὶ καλάμοις ὀξέσι τοὺς ὄνυχας ἐμπείρονται καὶ μαχαίρᾳ χεῖρας καὶ πόδας ἀκρωτηριάζονται, καὶ τελευταῖον τὰς κεφαλὰς ἀποτέμνονται. Ἦν δὲ ὀ μὲν Ἅγιος ἐτῶν τριάκοντα, ἡ δὲ ἁγία Ἐπιστήμη ἐτῶν δέκα ἕξ."

syMA.commemoration02.text = "Τῇ αὐτῇ ἡμέρᾳ μνήμη τῶν ἁγίων Ἀποστόλων ἐκ τῶν Ἑβδομήκοντα Ἑρμᾶ, Πατρόβα, Λίνου, Γαΐου καὶ Φιλολόγου."
syMA.commemoration02.couplet1.title = titles_gr_GR_cog.ti.Verses
syMA.commemoration02.couplet1.verse1 = "Ἑρμᾶς, Πατρόβας καὶ Γάιος τρεῖς ἅμα"
syMA.commemoration02.couplet1.verse2 = "Ἀπόστολοι θνῄσκουσιν, οἷς Τριὰς φίλη."
syMA.commemoration02.couplet2.verse1 = "Καθεὶς Ἰησοῦς γνώσεως θείας λίνον,"
syMA.commemoration02.couplet2.verse2 = "Ζωγρεῖ σε, Λίνε, καὶ μεθιστᾷ τοῦ βίου."
syMA.commemoration02.couplet3.verse1 = "Φιλόλογος φιλῶν σε τὸν Θεὸν Λόγον,"
syMA.commemoration02.couplet3.verse2 = "Πληροῖ λόγους σούς, καὶ θανὼν σύνεστί σοι."
syMA.commemoration02.narration.p01 = "Οὗτοι πάντες ὑπῆρχον ἐκ τῶν Ἑβδομήκοντα Μαθητῶν τοῦ Χριστοῦ. Καὶ ὁ μὲν Πατρόβας, οὗ καὶ ὁ θεῖος Ἀπόστολος Παῦλος ἐν ταῖς αὐτοῦ μέμνηται ἐπιστολαῖς, Ἐπίσκοπος Ποτιόλων ἐγένετο, πολλοὺς βαπτίσας καὶ τῷ Χριστῷ προσαγαγών. Ὁ δὲ Ἑρμᾶς, οὗ ἐν τῇ πρὸς Ῥωμαίους ἐπιστολῇ μέμνηται ὁ ἅγιος Ἀπόστολος Παῦλος, Ἐπίσκοπος Φιλίππων γέγονεν. Ὁ δὲ Λίνος, μετὰ Πέτρον τὸν κορυφαῖον, τῆς μεγάλης Ῥώμης Ἐπίσκοπος ἐχρημάτισεν. Ὁ δὲ Γάιος, οὗ καὶ αὐτοῦ ὁ Ἀπόστολος μέμνηται, μετὰ τὸν ἁγιώτατον Τιμόθεον, Ἐπίσκοπος Ἐφέσου ἐγένετο. Ὁ δὲ Φιλόλογος (καὶ τούτου μέμνηται) ὑπὸ Ἀνδρέου τοῦ Πρωτοκλήτου Ἐπίσκοπος Σινώπης κατέστη. Οἳ καὶ πλείστους πειρασμοὺς καὶ θλίψεις διὰ τὸν τῆς εὐσεβείας λόγον ὑπομείναντες καὶ πολλοὺς διδάξαντες καὶ τῷ Χριστῷ προσαγαγόντες, ἐτελειώθησαν ἐν Κυρίῳ."

syMA.commemoration03.text = "Τῇ αὐτῇ ἡμέρᾳ ὁ ἅγιος Δομνῖνος πυρὶ τελειοῦται."
syMA.commemoration03.couplet1.title = titles_gr_GR_cog.ti.Verses
syMA.commemoration03.couplet1.verse1 = "Ἀνασκοπῶν πῦρ τῆς γεέννης Δομνῖνος,"
syMA.commemoration03.couplet1.verse2 = "Τὸ τῇ δε πῦρ ἔφριττεν οὔμενουν ὅλως."

syMA.commemoration04.text = "Τῇ αὐτῇ ἡμέρᾳ οἱ ἅγιοι Τιμόθεος, Θεόφιλος καὶ Θεότιμος, πυγμαῖς τελειοῦνται."
syMA.commemoration04.couplet1.title = titles_gr_GR_cog.ti.Verses
syMA.commemoration04.couplet1.verse1 = "Τὸν Τιμόθεον, καὶ συναθλητὰς δύο,"
syMA.commemoration04.couplet1.verse2 = "Κτείνουσι πυγμαί, καὶ Θεὸς τιμᾷ Λόγος."

syMA.commemoration05.text = "Τῇ αὐτῇ ἡμέρᾳ ὁ ἅγιος Δωρόθεος, θηρίοις ἐκδοθείς, τελειοῦται."
syMA.commemoration05.couplet1.title = titles_gr_GR_cog.ti.Verses
syMA.commemoration05.couplet1.verse1 = "Ὁ Δωρόθεος, ἐκδοθεὶς τοῖς θηρίοις,"
syMA.commemoration05.couplet1.verse2 = "Δῶρον προσήχθη τῷ Θεῷ προσδεκτέον."

syMA.commemoration06.text = "Τῇ αὐτῇ ἡμέρᾳ οἱ ἅγιοι Εὐψύχιος καὶ Καρτέριος, τὰ αἰδοῖα τμηθέντες, τελειοῦνται."
syMA.commemoration06.couplet1.title = titles_gr_GR_cog.ti.Verses
syMA.commemoration06.couplet1.verse1 = "Αἰδοῖα Καρτέριος ἐκτετμημένος,"
syMA.commemoration06.couplet1.verse2 = "Σὺν Εὐψυχίῳ καρτεροψύχως φέρει."

syMA.commemoration07.text = "Τῇ αὐτῇ ἡμέρᾳ ὁ ἅγιος Σιλβανός, εἰς μέταλλα βληθείς, τελειοῦται."
syMA.commemoration07.couplet1.title = titles_gr_GR_cog.ti.Verses
syMA.commemoration07.couplet1.verse1 = "Ἐν τοῖς μετάλλοις Σιλβανὸς βεβλημένος,"
syMA.commemoration07.couplet1.verse2 = "Λείπει μέταλλα καὶ μεταλλάττει βίον."

syMA.commemoration08.text = "Τῇ αὐτῇ ἡμέρᾳ ὁ ἅγιος Πάμφιλος, ξεσθεὶς καὶ φυλακισθείς, τελειοῦται."
syMA.commemoration08.couplet1.title = titles_gr_GR_cog.ti.Verses
syMA.commemoration08.couplet1.verse1 = "Φρουρᾷ δαμασθείς, καὶ πρὸ τῆς φρουρᾶς ξέσει,"
syMA.commemoration08.couplet1.verse2 = "Διπλοῦν λάβοι Πάμφιλος εἰκότως στέφος."
syMA.commemoration08.narration.p01 = "Οὗτοι ὑπῆρχον ἐπὶ Μαξιμιανοῦ τοῦ τυράννου καὶ Οὐρβανοῦ τοῦ Παλαιστίνης ἄρχοντος. Πολλὰ γοῦν καὶ πρὸ τῆσ τοῦ μαρτυρίου τελειώσεως ὁ μακάριος Δομνῖνος ἐναθλήσας, πλεῖστα δὲ πρὸς αὐτῷ τῷ τέλει, ἔτι καὶ τῇ τοῦ πυρὸς κολάσει κατακρίνεται. Τιμόθεον δὲ καὶ Θεότιμον καὶ Θεόφιλον, τὴν ἀκμὴν τοῦ σώματος φέροντας καὶ ὡραίους καὶ καλοὺς τῇ ὄψει, ἐπὶ πυγμῇ μονομαχίας καταδικάζει ὁ τύραννος. Δωρόθεον δέ, σεμνόν τινα καὶ ἱερὸν πρεσβύτερον, θηρίοις πρὸς βορὰν δίδωσι. Τὸν δὲ Καρτέριον καὶ Εὐψύχιον, τελείων ἀνδρῶν φέροντας ἡλικίαν, ἀποτμηθέντας τὰ αἰδοῖα, ἐπὶ τὸ τῶν εὐνούχων μεταφέρει γένος. Τὸν δὲ Σιλβανὸν τοῖς κατὰ Φανὸν μετάλλοις ἐγκρίνει. Καὶ παρθένους τρεῖς πορνοτρόφοις ἀκολάστοις ἐκδίδωσι· καὶ ἑτέρας δεσμοῖς καθείργνυσι· καὶ ταῦτα πάντα ὑπὸ μίαν ὥραν ἐπράττετο τῷ δικαστῇ. Ὁ δὲ Πάμφιλος, πάσῃ σοφίᾳ καὶ ἀρετῇ κοσμούμενος, σφοδρότατα αἰκισθεὶς ἅπαξ καὶ δίς, καὶ τῇ εἱρκτῇ σὺν ἑτέροις ὁμολογηταῖς ἐναποῤῥιφείς, τὸ τέλος τῆς μαρτυρίας εὕραντο, τελειωθέντες ἐν Χριστῷ."

syMA.commemoration09.text = "Τῇ αὐτῇ ἡμέρᾳ μνήμη τοῦ ὁσίου Πατρὸς ἡμῶν Γρηγορίου, Ἀρχιεπισκόπου Ἀλεξανδρείας, τοῦ Ὁμολογητοῦ."
syMA.commemoration09.couplet1.title = titles_gr_GR_cog.ti.Verses
syMA.commemoration09.couplet1.verse1 = "Κοίμησιν εἰδὼς τοῦ Γρηγορίου γράφω,"
syMA.commemoration09.couplet1.verse2 = "Τοῦ πάντων ἐκμάξαντος ἀρετὰς λέγω."
syMA.commemoration09.narration.p01 = "Οὗτος ὁ ἐν ἁγίοις Πατὴρ ἡμῶν Γρηγόριος, ἐκ νεαρᾶς ἡλικίας τὸν Χριστὸν ἀγαπήσας, κατεκόσμησεν ἑαυτόν, πάσαις ταῖς κατὰ Θεὸν ἀρεταῖς. Ὅθεν μετὰ τὴν τελευτὴν τοῦ ἁγιωτάτου Πάπα Ἀλεξανδρείας, ἐκ θείας προνοίας, χειροτονεῖται παρὰ τῶν συνεληλυθότων Ἐπισκόπων καὶ τοῦ φιλοχρίστου λαοῦ Ἀρχιεπίσκοπος Ἀλεξανδρείας. Καὶ γέγονε διδάσκαλος τῆς ὀρθοδοξίας ἀκριβής, πρᾶος, ταπεινός, ἐλεήμων, ὀρφανῶν πατήρ, χηρῶν ὑπερασπιστής, ὁδηγὸς τῶν πεπλανημένων, τῶν νοσούντων ἰατρός, τῶν θλιβομένων παράκλησις· καὶ ἦν ἰδεῖν πάντας χαίροντας καὶ εὐφραινομένους. Ἀλλʼ ὁ σκανδαλουργὸς διάβολος, τῷ τότε Λέοντι ὑποβαλὼν εἰκονομαχίαν, πείθει τὸν Ἅγιον ἀπὸ Ἀλεξανδρείας μεταστείλασθαι δέσμιον ἐν Κωνσταντινουπόλει. Καὶ τούτου γενομένου, παραστὰς ὁ Ἅγιος ἤλεγξεν αὐτὸν ἐνώπιον πάσης τῆς Συγκλήτου, αἱρετικὸν καὶ ἄθεον καὶ ἀσεβῆ τοῦτον ἀποκαλέσας. Ὁ δέ, μὴ φέρων τὰς ὕβρεις, βουνεύροις κατέξανε τὰς σάρκας αὐτοῦ, καὶ καθεῖρξε λιμαγχονήσας. Ὁ δὲ Ἅγιος εὐχαρίστως πάντα φέρων, ἔλεγε πρὸς τοὺς παρόντας· «Ὑπὲρ τῆς τοῦ Χριστοῦ καὶ Θεοῦ μου ἁγίας εἰκόνος ἑτοίμως ἔχω μεληδὸν κατατμηθῆναι». Ταῦτα μεμαθηκὼς ὁ ἀλιτήριος ἐκεῖνος βασιλεύς, τοῦτον ἐξορισθῆναι προσέταξεν. Ἀπελθὼν δὲ ὁ μακάριος ἐν τῇ ἐξορίᾳ καὶ ἐπὶ χρόνοις τρισὶν ἐκεῖσε διαρκέσας, εἰς χεῖρας Θεοῦ τὴν ψυχὴν παρέθετο."

syMA.commemoration10.text = "Τῇ αὐτῇ ἡμέρᾳ ὁ ἅγιος Ἀγαθάγγελος ξίφει τελειοῦται."
syMA.commemoration10.couplet1.title = titles_gr_GR_cog.ti.Verses
syMA.commemoration10.couplet1.verse1 = "Χρηστάγγελός τις ψῆφος Ἀγαθαγγέλῳ,"
syMA.commemoration10.couplet1.verse2 = "Ἡ τῆς τελευτῆς ψῆφος ἦν ἐκ τοῦ ξίφους."

syMA.commemoration11.text = "Τῇ αὐτῇ ἡμέρᾳ μνήμη τοῦ ἁγίου Ἱερομάρτυρος Κάστορος τοῦ Ἐπισκόπου."
syMA.commemoration11.couplet1.title = titles_gr_GR_cog.ti.Verses
syMA.commemoration11.couplet1.verse1 = "Οὐκ εἰς μακράν σου τοῦ πυρὸς Κάστορ λύσις,"
syMA.commemoration11.couplet1.verse2 = "Τί τοῦ λόγου δηλοῦντος; ἐγγὺς τὸ στέφος."

syMA.lastline = "Ταῖς τῶν Ἁγίων σου πρεσβείαις, ὁ Θεός, ἐλέησον ἡμᾶς. Ἀμήν."

cl.syMA.commemoration01.text = "[saint/com 1]"

cl.syMA.commemoration02.text = "[saint/com 2]"

cl.syMA.commemoration03.text = "[saint/com 3]"

cl.syMA.commemoration04.text = "[saint/com 4]"

cl.syMA.commemoration05.text = "[saint/com 5]"

cl.syMA.commemoration06.text = "[saint/com list]"
