A_Resource_Whose_Name = sy.m10.d07_gr_GR_cog

syMA.commemoration01.text = "Τῇ Ζʹ τοῦ αὐτοῦ μηνὸς μνήμη τῶν ἁγίων Μαρτυρων, Σεργίου καὶ Βάκχου."
syMA.commemoration01.couplet1.title = titles_gr_GR_cog.ti.Verses
syMA.commemoration01.couplet1.verse1 = "Χαλκᾶ σὰ νεῦρα, Βάκχε, πρὸς νεύρων βίαν,"
syMA.commemoration01.couplet1.verse2 = "Καὶ πρὸς ξίφος, Σέργιε, πῦρ σὴ καρδία."
syMA.commemoration01.single1 = "Σέργιον ἑβδομάτῃ ξίφος ἔκτανε, νεῦρα δὲ Βάκχον."
syMA.commemoration01.narration.p01 = "Οὗτοι ὑπῆρχον ἐπὶ Μαξιμιανοῦ τοῦ βασιλέως· καὶ ὁ μὲν Σέργιος πριμικήριος ἦν τῆς σχολῆς τῶν Κιντιλίων, ὁ δὲ Βάκχος σεκουνδικήριος τῆς αὐτῆς σχολῆς*. Ἀρχῆθεν δὲ τὰ τῶν χριστιανῶν μυηθέντες καὶ τὰς θεοπνεύστους Γραφὰς ἐκμαθόντες καλῶς, διαβληθέντες τῷ βασιλεῖ, προετράπησαν ἅμα αὐτῷ θυσίαν τοῖς εἰδώλοις προσενεγκεῖν. Τοῦτο δὲ μὴ καταδεξάμενοι, ἀφῃρέθησαν τὰς ζώνας καὶ τὰ μανιάκια, τὰ ἐπὶ τοῖς τραχήλοις αὐτῶν κείμενα, καὶ περιεστάλησαν θηλυπρεπέσιν ἐνδύμασι καὶ διὰ μέσης τῆς πόλεως, ἐφʼ ὕβρει δῆθεν, σίδηρα πεπεδημένοι ἤχθησαν καὶ πρὸς τὸν ἡγεμόνα Ἀντίοχον παραπέμπονται, εἰς πόλιν Εὐφρατησίων. Ἤδη δὲ πλησιάζοντες, ἐξ ἐπιφανείας Ἀγγέλων θείας ἰσχύος καὶ θάρσους ἐπλήσθησαν· καὶ ὁ μὲν Βάκχος, πρῶτος τυφθεὶς νεύροις ὠμοῖς, τῆς ὥρας παραταθείσης, ἐν αὐταῖς ταῖς βασάνοις τὸ πνεῦμα παρέδωκεν. Ὁ δὲ Σέργιος, διαφόρως ἐξετασθεὶς καὶ κρηπῖσι τοὺς πόδας καθηλωθεὶς σιδηραῖς καὶ τρέχειν ἀναγκασθεὶς μακροτάτας ὁδούς, εἶτα καθειρχθεὶς καὶ αὖθις ταῖς αὑταῖς κρηπῖσι καθηλωθείς, τὴν κεφαλὴν τῷ ξίφει ἀποτέμνεται."
syMA.note1 = "Διὰ μὲν τῆς Σχολῆς ἐννοεῖται Γυμνάσιον, ὅπου ἐδιδάσκοντο καὶ ἐγυμνάζοντο τὰ στρατιωτικά, κατὰ τὴν διαφορὰν τοῦ τάγματος· τὸ δὲ Κιντιλίων, λέξις οὖσα λατινική, ἀπὸ τοῦ Κίντος, ἢ ὀρθότερον Κυΐντος (Quintus, ὅ ἐστι Πέμπτος) γινομένη, δηλοῖ τάγμα στρατιωτῶν οὕτω καλούμενον, πρὸς διαφορὰν ἄλλων ταγμάτων, ὡς τὰ καταργηθέντα τάγματα (Ὀρτάδες) τῶν πρῴην Γενιτσάρων. Τούτου λοιπὸν τοῦ τάγματος ὁ μὲν Σέργιος ἦτο πριμικήριος, τουτέστιν ἀρχηγὸς ἢ πρῶτος ἢ κορυφαῖος· ὁ δὲ Βάκχος, σεκουνδικήριος, ἤγουν δεύτερος αὐτοῦ. Περὶ δὲ τῆς ἐτυμολογίας τῶν λατινομίκτων τούτων δύο λέξεων καὶ τῆς χρήσεως αὐτῶν εἰς διάφορα ἀξιώματα καὶ βαθμοὺς πολιτικιούς τε καὶ ἐκκλησιαστικούς, οὐ τοῦ παρόντος καιροῦ καὶ τόπου."

syMA.commemoration02.text = "Τῇ αὐτῇ ἡμέρᾳ μνήμη τῶν ἁγίων Μαρτυρων Ἰουλιανοῦ Πρεσβυτέρου, καὶ Καισαρίου Διακόνου."
syMA.commemoration02.couplet1.title = titles_gr_GR_cog.ti.Verses
syMA.commemoration02.couplet1.verse1 = "Σάκκῳ δοθεῖσι καὶ βυθῷ, Θεὸς Λόγος,"
syMA.commemoration02.couplet1.verse2 = "Διττοῖς ἀθληταῖς, σάκκον εἰς χαρὰν στρέφει."
syMA.commemoration02.narration.p01 = "Κλαυδίου βασιλεύοντος ἐν Ῥώμῃ καὶ τὴν ἰδίαν μητέρα ἀποκτείναντος, διὰ τὴν εἰς Χριστὸν πίστιν, οὐκ ἐφείσατο ἔκτοτε τῶν χριστιανῶν. Τότε ὁ μακάριος Καισάριος, ἀπὸ τῆς Ἄφρων χώρας ἐλθών, ἐν κώμῃ λεγομένῃ Ταρακηνῇ, ὡς εἶδε τὰς μυσαρὰς θυσίας, κατέπτυσε ταύτας καὶ συνεπάτησε· κρατηθεὶς δὲ ἐν τρισὶν ἡμέραις ἄσιτος τῇ φυλακῇ, παρεδόθη τῷ ἀνθυπάτῳ· καὶ δεσμευθεὶς τὰς χεῖρας ὄπισθεν, εἵλκετο παρὰ τῶν στρατιωτῶν ἔμπροσθεν τοῦ ὀχήματος τοῦ ἄρχοντος, μέχρι τοῦ ναοῦ τοῦ Ἀπόλλωνος. Καὶ ὡς ἤδη πρὸς τὸν ναὸν ἀφίκοντο, τοῦ Ἁγίου προσευξαμένου, πέπτωκεν εὐθέως ἐκ θεμελίων ὁ ναός, συμπεριλαβὼν ἔνδον τόν τε Ἀρχιερέα καὶ ἄλλους πολλούς· ὅπερ ἰδὼν Λεόντιος ὁ Ὑπατικὸς προσέπεσε τῷ Ἁγίῳ· καὶ πιστεύσας εἰς τὸν Χριστόν, ἐβαπτίσθη αὐτὸς ἐνώπιον πάντων· καὶ ἐλθὼν ὁ πρεσβύτερος Ἰουλιανός, μετέδωκεν αὐτῷ τῶν ἀχράντων Μυστηρίων."
syMA.commemoration02.narration.p02 = "Τοῦ δὲ Ὑπατικοῦ εὐθέως τὴν ψυχήν εἰς χεῖρας Θεοῦ ἀναθεμένου ἐξ αἰτήσεως διὰ τῆς τοῦ Ἁγίου προσευχῆς, θεασάμενος Λοξώριος ὁ ἄρχων τὸ γεγονός, ἐκράτησεν Ἰουλιανὸν τὸν πρεσβύτερον καὶ Καισάριον τὸν διάκονον καὶ προσέταξε βληθῆναι αὐτοὺς εἰς σάκκους καὶ ῥιφῆναι ἐν τῇ θαλάσσῃ. Οἱ δὲ Ἅγιοι εἶπον πρὸς αὐτόν· Ἡμεῖς μέν, Λοξώριε, ῥιπτόμεθα ἐν τῇ θαλάσσῃ, σὺ δὲ ὑπὸ δεινοῦ ὄφεως δηχθείς, κακῷ θανάτῳ τὴν ψυχὴν ἀποῤῥήξεις· ὃ καὶ γέγονε· μετὰ γὰρ δύο ἡμέρας περιπλακεὶς αὐτῷ ἐν τῷ αἰγιαλῷ τῆς θαλάσσης περιπατοῦντι δεινότατος ὄφις καὶ πάντα τὰ τούτου μέλη τύψας, ἄπνουν καὶ σχεδὸν νεκρὸν εἰργάσατο· ἐξογκωθεὶς γὰρ ἔκειτο τοῖς ὁρῶσι θέαμα μέγα."
syMA.commemoration02.narration.p03 = "Τὰ δὲ σώματα τῶν Ἁγίων ἐξελθόντα ἀπὸ τῆς θαλάσσης, ὑπὸ Κυρίου κυβερνώμενα, Εὐσέβιός τις πρεσβύτερος καὶ Φῆλιξ, διʼ ὀπτασίας ἀποσταλέντες, ὑπεδέξαντο ταῦτα καὶ διήρχοντο ὅπου ὁ δύστηνος ἔκειτο· οὓς καὶ θεασάμενος ἐταλάνιζεν ἑαυτόν. Ἀλλʼ ὁ υἱὸς τοῦ βαπτισθέντος Λεοντίου τοῦ Ὑπατικοῦ, μετὰ τὸ κατατεθῆναι τὰ τῶν Ἁγίων λείψανα πλησίον τῆς πόλεως, ἀπέτεμε καὶ τὰς τούτων κεφαλάς, ῥίψας αὐτοὺς ἐν τῷ ποταμῷ. Κούαρτος δὲ πρεσβύτερος ἐκ τοῦ κάστρου Καπούης, ὑπὸ θείου Ἀγγέλου ὁδηγηθείς, ἀπελθὼν ἔλαβε καὶ τὰ τούτων ἅγια λείψανα, Εὐσεβίου φημὶ καὶ Φήλικος καὶ κατέθετο ταῦτα ἐν ἐπισήμῳ τόπῳ, εἰς δόξαν Πατρός, Υἱοῦ καὶ Ἁγίου Πνεύματος."

syMA.commemoration03.text = "Τῇ αὐτῇ ἡμέρᾳ μνήμη τοῦ ἁγίου Ἱερομάτυρος Πολυχρονίου."
syMA.commemoration03.couplet1.title = titles_gr_GR_cog.ti.Verses
syMA.commemoration03.couplet1.verse1 = "Κτείνουσι πολλὰ Πολυχρόνιον ξίφη,"
syMA.commemoration03.couplet1.verse2 = "Πρὸς τὰ ξίφη δέ, λήψεται καὶ τὰ γέρα."
syMA.commemoration03.narration.p01 = "Ὃς ἐπαρχίας μὲν ἔφυ τῆς Γαμφανίτου λεγομένης· ὁ δὲ τούτου πατὴρ Βαρδάνιος γεωργὸς ἦν· τὸν δὲ παῖδα γράμμασιν ἐπαίδευσε καὶ τοῖς παισὶν ἐπακολουθεῖν τοῦτον ἐκέλευσε· καὶ διὰ τὸ εἶναι μήκοθεν τὸ ὕδωρ, τῇ εὐχῇ τοῦ παιδός, πηγὴ ἀνεδόθη· πολλὴ γὰρ ἦν τῷ νέῳ ἡ σύνεσις καὶ ἡ ἐγκράτεια. Ἐπεὶ δὲ εἰς μέτρον ἔφθασεν ἡλικίας, τοῖς ἀμπελικοῖς ἐργατουργοῖς ἑαυτὸν ἑνώσας, πρὸς τὴν Βασιλεύουσαν ἔρχεται· καὶ ἐργαζόμενος καὶ αὐτὸς μετὰ τῶν λοιπῶν τὰς ἀμπέλους, διὰ δύο ἢ καὶ τριῶν ἡμερῶν τροφῆς ἐλάμβανε καὶ ὕδατος. Ὁ δὲ τούτου ἐργοδότης, θαυμάσας τὸν τοῦ Θεοῦ ἐργάτην καὶ αἰδεσθεὶς αὐτοῦ τὴν ἀρετήν, ἐφοδιάσας χρυσίου ποσότητι, ἀπέστειλεν, εἰπών· «Ἄπελθε εἰς τὰ ἴδια, ὑπὲρ ἐμοῦ εὐχόμενος», κρατήσας τὴν δίκελλαν αὐτοῦ πίστεως χάριν· ἥτις πολλὰ θαυμάσια ἐτέλεσεν."
syMA.commemoration03.narration.p02 = "Αὐτὸς δέ, μετὰ τοῦ ἐν χερσὶ χρυσίου, Ἐκκλησίαν κατασκευάσας, ἐν τῇ κατὰ Νίκαιαν Συνόδῳ εὑρεθείς, Ἀναγνώστης ὤν, δέχεται τὸ τοῦ Διακόνου καὶ Πρεσβυτέρου ἀξίωμα. Ἐπεὶ δὲ ὁ μέγας Κωνσταντῖνος τὸν βίον μετήμειψε, παραυτίκα ἡ τοῦ Ἀρείου αἵρεσις ἤρξατο τοὺς πολλοὺς ἐκταράττειν· ὅθεν οἱ κακόδοξοι φθόνῳ τηκόμενοι, εὑρόντες τὸν Ἅγιον τῷ Θυσιαστηρίῳ παριστάμενον, ἄφνω ἐκπηδήσαντες, τοῖς ξίφεσιν αὐτὸν κατέσφαξαν καὶ κατέκοψαν· καὶ τῷ μυστικῷ καὶ θείῳ αἵματι συμμίξαντες, θυσίαν ἀκουσίως τῷ ἁγίῳ Θεῷ παρέπεμψαν."

syMA.commemoration04.text = "Ὁ ἅγιος Λεόντιος ὁ Ὑπατικός, τῷ Χριστῷ πιστεύσας καὶ ἐπευξάμενος, ἐν εἰρήνῃ τελειοῦται."
syMA.commemoration04.couplet1.title = titles_gr_GR_cog.ti.Verses
syMA.commemoration04.couplet1.verse1 = "Λιπὼν ὁ Λεόντιος ἀρχὴν τὴν κάτω,"
syMA.commemoration04.couplet1.verse2 = "Εἰρηνικῶς ἐφεῦρε τιμὴν τὴν ἄνω."

syMA.commemoration05.text = "Οἱ ἅγιοι Μάρτυρες Εὐσέβιος πρεσβύτερος καὶ Φῆλιξ ξίφει τελειοῦνται."
syMA.commemoration05.couplet1.title = titles_gr_GR_cog.ti.Verses
syMA.commemoration05.couplet1.verse1 = "Εὐσέβιος, Φῆλίξ τε Μαρτύρων χάριν,"
syMA.commemoration05.couplet1.verse2 = "Διὰ ξίφους εὕραντο Μαρτύρων χάριν."

syMA.commemoration06.text = "Οἱ Ὅσιοι ἐνενήκοντα ἐννέα Πατέρες, οἱ ἐν τῇ νήσῳ Κρήτη ἀσκήσαντες, ἐν εἰρήνῃ τελειουνται."

syMA.lastline = "Ταῖς τῶν Ἁγίων σου πρεσβείαις, ὁ Θεός, ἐλέησον ἡμᾶς. Ἀμήν."

cl.syMA.commemoration01.text = "[saint/com 1]"

cl.syMA.commemoration02.text = "[saint/com 2]"

cl.syMA.commemoration03.text = "[saint/com 3]"

cl.syMA.commemoration04.text = "[saint/com 4]"

cl.syMA.commemoration05.text = "[saint/com 5]"

cl.syMA.commemoration06.text = "[saint/com list]"

