A_Resource_Whose_Name = sy.m08.d08_gr_GR_cog

syMA.commemoration01.text = "Τῇ Ηʹ τοῦ αὐτοῦ μηνός μνήμη τοῦ ὁσίου Πατρὸς ἡμῶν Αἰμιλιανοῦ, Ἐπισκόπου Κυζίκου, τοῦ Ὁμολογητοῦ."
syMA.commemoration01.couplet1.title = titles_gr_GR_cog.Stichoi
syMA.commemoration01.couplet1.verse1 = "Ψυχῆς πολὺν θεὶς Αἰμιλιανὸς λόγον,"
syMA.commemoration01.couplet1.verse2 = "Τῆς σαρκὸς ἠλόγησεν ἄχρι καὶ τέλους."
syMA.commemoration01.single1 = "Ὀγδόῃ Αἰμιλιανοῦ ὀστέα δέξατʼ ἄρουρα."
syMA.commemoration01.narration.p01 = "Οὗτος, διὰ τὰς ἁγίας καὶ τιμίας Εἰκόνας, πολλὰς ὑπομείνας κακώσεις καὶ πικρὰς ἐξορίας ὑπὸ τοῦ θηριωνύμου καὶ ἀσεβοῦς Λέοντος, τὸν στέφανον τῆς ὁμολογίας δεξάμενος, ἐκοιμήθη ἐν Κυρίῳ."

syMA.commemoration02.text = "Τῇ αὐτῇ ἡμέρᾳ μνήμη τοῦ ἁγίου Μύρωνος, Ἐπισκόπου Κρήτης, τοῦ Θαυματουργοῦ."
syMA.commemoration02.couplet1.title = titles_gr_GR_cog.Stichoi
syMA.commemoration02.couplet1.verse1 = "Μύρων ὁ θεῖος ἀρετῆς μύρου πνέων,"
syMA.commemoration02.couplet1.verse2 = "Εὐωδίας πρόσεισιν ὀσμὴ Κυρίῳ."
syMA.commemoration02.narration.p01 = "Οὗτος γεννᾶται ἐν Αὐρακίᾳ πόλει τῇ κατὰ τὴν Κρήτην, πλησίον Κνωσοῦ, τῇ κατὰ Θεὸν εὐσεβείᾳ τὸ γένος κοσμῶν. Ἐν ἀρχῇ δὲ τοῦ βίου, γυναικὶ συζευχθείς, τὴν γῆν εἰργάζετο καὶ ἐκ τῶν φυομένων καρπῶν ἐπήρκει τοῖς ἐνδεέσιν· οἱ δὲ καρποὶ μᾶλλον, ὅσον αὐτὸς ἐπεδίδου, τοσοῦτον ἐπεδαψίλευον. Τὸ δὲ συμπαθὲς ὑπὲρ ἄνθρωπον ἦν αὐτῷ· λέγεται γὰρ ἐν τῇ οἰκείᾳ ἅλωνι κατασχεῖν ἄνδρας δώδεκα, πλήσαντας μὲν σίτου τοὺς σάκκους αὐτῶν, τῷ δὲ ἄχθει πιεζομένους καὶ μὴ δυναμένους τούτους μήτε ἀνελέσθαι μήθʼ ὑφελέσθαι πάλιν διὰ πλεονεξίαν· ἀντὶ δὲ τοῦ πληγὰς αὐτοῖς ἐπιθεῖναι καὶ εὐθύνας εἰσπράξασθαι, συμπονῆσαι μᾶλλον πρὸς τὴν ἀνάλυσιν τούτοις, καὶ ταῖς ἑαυτοῦ χερσὶν ἀράμενον τὸν ἑκάστου σάκκον, ἐπιθεῖναι τοῖς ὤμοις αὐτῶν, παραγγείλας μηδενὶ τὸ πρᾶγμα ἐξαγγεῖλαι."
syMA.commemoration02.narration.p02 = "Χειροτονεῖται οὖν Πρεσβύτερος ἐν τῇ ἁγίᾳ τοῦ Θεοῦ Ἐκκλησίᾳ. Εἶτα, μετὰ τὸ παύσασθαι τὸν διωγμόν, ἐπὶ τὸν τῆς Ἐπισκοπῆς ἀνάγεται θρόνον, πολλὰς θαυμάτων δυνάμεις ἐργασάμενος· καὶ γὰρ τὸν λυμαινόμενον τὴν χώραν δράκοντα ἐξεδίωξε· καὶ τὸ ῥεῖθρον ἐπέσχε τοῦ ποταμοῦ, τοῦ οὕτω Τρίτωνος καλουμένου, μέλλων τὸν ποταμὸν διαβαίνειν, πλημμυροῦντα τοῦτον κατιδών· ὃς τῇ κελεύσει τοῦ Ἁγίου πεδηθείς, εἰς τὸ ἔμπροσθεν τὴν πορείαν ποιεῖσθαι οὐχ οἷός τε ἦν, πρὶν ὑποστρέψαι τὸν Ἅγιον· καὶ γενόμενος οἴκαδε, τὴν ῥάβδον αὐτοῦ ἀπέστειλε· μεθʼ ἧς οἱ σταλέντες τὸ ὕδωρ διαταράξαντες, ὑπέστρεψαν, τὸν ποταμὸν ἀφέντες, τὴν οἰκείαν πορεύεσθαι πορείαν. Ταῦτα οὖν καὶ ἕτερα πλείονα πεποιηκώς, καὶ τὸ λειπόμενον τῆς ζωῆς θεοφιλῶς καὶ ὁσίως ἀνύσας, καὶ ταῖς τῶν Μαρτύρων μνήμαις πανηγυρίσας, λαμπρῶς ἤδη περὶ τὰ ἑκατὸν γενόμενος ἔτη, πρὸς Κύριον ἐξεδήμησε."

syMA.commemoration03.text = "Τῇ αὐτῇ ἡμέρᾳ μνήμη τοῦ ὁσίου Πατρὸς ἡμῶν Θεοδοςίου, Ἡγουμένου Ὀρόβων."
syMA.commemoration03.couplet1.title = titles_gr_GR_cog.Stichoi
syMA.commemoration03.couplet1.verse1 = "Θεοῦ δόσις δέδειξαι, μάκαρ, τῷ βίῳ,"
syMA.commemoration03.couplet1.verse2 = "Τὴν κλῆσιν εὑρὼν συνήγορον τοῖς τρόποις."
syMA.commemoration03.narration.p01 = "Ὅς, ἐξ ἁπαλῶν ὀνύχων καὶ ἐξ αὐτῶν τῶν σπαργάνων τὸν Σταυρὸν τοῦ Κυρίου ἐπʼ ὤμων ἀράμενος, σπηλαίοις καὶ ὄρεσι καὶ κοιλάσι διῃτᾶτο· διό, ὡς μύρον πολύτιμον καὶ θυμίαμα δεκτὸν προσενεχθεὶς τῷ Κυρίῳ, ἐν εἰρήνῃ τελειοῦται."

syMA.commemoration04.text = "Τῇ αὐτῇ ἡμέρᾳ μνήμη τῶν ἁγίων Μαρτύρων Ἐλευθερίου, Λεωνίδου, καὶ τῶν νηπίων διὰ πυρὸς τελειωθέντων."
syMA.commemoration04.couplet1.title = titles_gr_GR_cog.Stichoi
syMA.commemoration04.couplet1.verse1 = "Ἀμφοῖν ἀθλητῶν, οὐ θυόντων τῇ πλάνῃ,"
syMA.commemoration04.couplet1.verse2 = "Ποινὴν κατακρίνουσιν οἱ πλάνοι φλόγα."

syMA.commemoration05.text = "Τῇ αὐτῇ ἡμέρᾳ οἱ ἅγιοι δέκα Ἀσκηταί, οἱ ἐξ Αἰγύπτου, ἐν εἰρήνῃ τελειοῦνται."
syMA.commemoration05.couplet1.title = titles_gr_GR_cog.Stichoi
syMA.commemoration05.couplet1.verse1 = "Βλαστήματα θνήσκουσιν Αἰγύπτου δέκα,"
syMA.commemoration05.couplet1.verse2 = "Πληγαῖς ἐκείναις ἰσάριθμοι ταῖς δέκα."

syMA.commemoration06.text = "Τῇ αὐτῇ ἡμέρᾳ οἱ ἅγιοι δύο Μάρτυρες οἱ ἐκ Τύρου, κατὰ γῆς συρόμενοι, τελειοῦνται."
syMA.commemoration06.couplet1.title = titles_gr_GR_cog.Stichoi
syMA.commemoration06.couplet1.verse1 = "Ζεῦγος τρίβει γῆν, οὗ ῥυμὸς Θεοῦ φόβος,"
syMA.commemoration06.couplet1.verse2 = "Ζεύγλη δὲ πίστις καὶ τροχοὶ προθυμία."

syMA.commemoration07.text = "Μνήμη τοῦ ἁγίου Νεομάρτυρος Τριανταφύλλου, τοῦ ἐκ Ζαγορᾶς μὲν τῆς Μαγνησίας καταγομένου, ἐν Κωνσταντινουπόλει δὲ μαρτυρήσαντος ἐν ἔτει ͵αχπʹ (1680)."
syMA.commemoration07.couplet1.title = titles_gr_GR_cog.Stichoi
syMA.commemoration07.couplet1.verse1 = "Τριαντάφυλλος ὡράθη ῥόδον νέον,"
syMA.commemoration07.couplet1.verse2 = "Ἐρυθροβαφὲν τῇ ῥοῇ τῶν αἱμάτων."

syMA.commemoration08.text = "Μνήμη τοῦ ἁγίου Νεομάρτυρος Ἀναστασίου, τοῦ ἐν Θεσσαλονίκῃ μαρτυρήσαντος ἐν ἔτει ͵αψϞδʹ (1794)."
syMA.commemoration08.couplet1.title = titles_gr_GR_cog.Stichoi
syMA.commemoration08.couplet1.verse1 = "Ἀναστάσιος σῶμα δοὺς ταῖς βασάνοις,"
syMA.commemoration08.couplet1.verse2 = "Ἐφεῦρε λῆξιν τὴν ἀνώδυνον πάνυ."

syMA.lastline = "Ταῖς τῶν ἁγίων σου πρεσβείαις, ὁ Θεός, ἐλέησον ἡμᾶς. Ἀμήν."

cl.syMA.commemoration01.text = "[saint/com 1]"

cl.syMA.commemoration02.text = "[saint/com 2]"

cl.syMA.commemoration03.text = "[saint/com 3]"

cl.syMA.commemoration04.text = "[saint/com 4]"

cl.syMA.commemoration05.text = "[saint/com 5]"

cl.syMA.commemoration06.text = "[saint/com list]"

