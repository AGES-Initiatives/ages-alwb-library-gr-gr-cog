A_Resource_Whose_Name = me.m08.d27b_gr_GR_cog

meDate.text = "Τῌ ΚΖʹ ΤΟΥ ΑΥΤΟΥ ΜΗΝΟΣ"
meCommemoration.text = " Μνήμη τοῦ ἁγίου ἐνδόξου Μάρτυρος Φανουρίου τοῦ Νεοφανοῦς " //full title of day
meShortCommemoration1.text = ""
meInsert1 = "καὶ τοῦ ἁγίου ἐνδόξου Μάρτυρος Φανουρίου τοῦ Νεοφανοῦς, " //for use in petitions and dismissal
meInsert2 = "οὗ καὶ τὴν μνήμην ἐπιτελοῦμεν· " //for use in petitions and dismissal
meNote.text = ""

meSV.Stichera1.mode = misc_gr_GR_cog.Mode2
meSV.Stichera1.melody = he.a.m2_gr_GR_cog.OteEkTouXylou.name
meSV.Stichera1.text = "Ὅτε ὁ σὸς ἅγιος ναός, ὢν ὑπὸ τὴν γῆν κεκρυμμένος, ἀνεκαλύφθη ἡμῖν, τότε σοῦ ἡ ἄθλησις, κόσμῳ ἐγνώρισται, ἥν περ πάλαι ἠγώνισαι, Φανούριε Μάρτυς, καὶ κατεπολέμησας, ἐχθρὸν τὸν δόλιον· ὅθεν καὶ ἐν θαύμασι ξένοις, καὶ ἐν ἀντιλήψεσι πλείσταις, μέγας ἀνεδείχθεις ἐν τοῖς Μάρτυσι."

meSV.Stichera2.mode = misc_gr_GR_cog.Mode2
meSV.Stichera2.melody = he.a.m2_gr_GR_cog.OteEkTouXylou.name
meSV.Stichera2.text = "Ὅτε ἡ εἰκών σου ἡ σεπτή, τῶν σῶν παλαισμάτων τὰ εἴδη, πᾶσιν ὑπέδειξε, τότε κατεπλάγησαν, τὰς τῶν ἀγώνων σου, ἀριστείας Φανούριε, οἱ ταύτας ἰδόντες, ἃς ἠγνόουν πρότερον, Χριστὸν δοξάζοντες· ὅθεν καὶ ναὸν ἱερόν σοι, ἤγειραν τῆς σῆς προστασίας, δαψιλῶς καρπούμενοι τὰς χάριτας."

meSV.Stichera3.mode = misc_gr_GR_cog.Mode2
meSV.Stichera3.melody = he.a.m2_gr_GR_cog.OteEkTouXylou.name
meSV.Stichera3.text = "Ὅτε αἰχμαλώτους ἱερεῖς, τῇ σῇ πρὸς Χριστὸν ἐλυτρώσω, πρεσβείᾳ Ἅγιε, τότε τῶν θαυμάτων σου, χάρις ἡ ἔνθεος, πανταχοῦ διεξέδραμε, καὶ πάντες προστάτην, ἔσχον σε θερμότατον, Μάρτυς Φανούριε· ὅθεν ἀπὸ πάσης ἀνάγκης, ῥύου καθ' ἑκάστην τρισμάκαρ, τοὺς εἰλικρινῶς σε μακαρίζοντας."

meSV.Stichera4.mode = misc_gr_GR_cog.Mode2
meSV.Stichera4.melody = he.a.m2_gr_GR_cog.OteEkTouXylou.name
meSV.Stichera4.text = "Ῥόδος ἡ περίφημος ἐν σοί, νῆσος ἐγκαυχᾶται καὶ χαίρει, Μάρτυς Φανούριε· θεῖον γάρ σε καύχημα, καὶ ἀντιλήπτορα, καὶ μεσίτην θερμότατον, πρὸς Κύριον εὗρε· πᾶσα δὲ γεραίρει σε, ἡ Ἐκκλησία Χριστοῦ· πᾶσι γὰρ τὰ πρόσφορα δίδως, καὶ ἑνὶ ἑκάστῳ παρέχεις, τὰς αἰτήσεις Ἅγιε καλούμενος."

meSV.SticGlory.mode = misc_gr_GR_cog.Mode4
meSV.SticGlory.melody  = ""
meSV.SticGlory.text = "Ἀθλητικὸν ὑπελθὼν ἀγῶνα, καὶ τοῦ ἀοράτου ἐχθροῦ τὰς μηχανὰς συντρίψας, ἄγνωστος ἐτέλεις τῇ Ἐκκλησίᾳ, γνωστὸς δὲ τῷ Θεῷ, τῷ σὲ λαμπρῶς δοξάσαντι, Μεγαλομάρτυς Φανούριε· ἀλλ' ἐπ' ἐσχάτων τῶν ἡμερῶν, γνωσθεὶς τοῖς πέρασι, θαυμάτων ῥεῖθρα πηγάζεις, τὴν σὴν πρὸς Χριστὸν ἐμφαίνων οἰκείωσιν, ὡς νομίμως καὶ καλῶς ἀγωνισάμενος! καὶ πᾶσι παρέχεις ταῖς ἱκεσίαις σου, πταισμάτων ἱλασμόν, καὶ τὸ μέγα ἔλεος."

meSV.SticBoth.mode = misc_gr_GR_cog.Mode4
meSV.SticBoth.melody  = ""
meSV.SticBoth.text = oc.m4.d2_gr_GR_cog.ocMA.AposTheotokion.text

meSV.Aposticha1.mode = misc_gr_GR_cog.Mode2
meSV.Aposticha1.melody = he.a.m2_gr_GR_cog.OikosTouEfratha.name
meSV.Aposticha1.text = "Μέγας ἐν ἀθληταῖς, Φανούριε ἐδείχθης, μεγίστοις θαυμασίοις, τῶν ἀναγκῶν ἐξαίρων, τοὺς σὲ καλοῦντας Ἅγιε."

meSV.ApostichaVerse2.source  = ""
meSV.ApostichaVerse2.text = "Θαυμαστὸς ὁ Θεὸς ἐν τοῖς ἁγίοις αὐτοῦ."

meSV.Aposticha2.mode = misc_gr_GR_cog.Mode2
meSV.Aposticha2.melody = he.a.m2_gr_GR_cog.OikosTouEfratha.name
meSV.Aposticha2.text = "Νέος ὢν κομιδῇ, τῷ σώματι θεόφρον, καθεῖλες τῇ ἀθλήσει, τὸν πάλαι τὴν κακίαν, Φανούριε τεκτήναντα."

meSV.ApostichaVerse3.source  = ""
meSV.ApostichaVerse3.text = "Τοῖς ἁγίοις τοῖς ἐν τῇ γῇ αὐτοῦ ἐθαυμάστωσεν ὁ Κύριος."

meSV.Aposticha3.mode = misc_gr_GR_cog.Mode2
meSV.Aposticha3.melody = he.a.m2_gr_GR_cog.OikosTouEfratha.name
meSV.Aposticha3.text = "Ῥῦσαι πάσης ὀργῆς, καὶ βλάβης καὶ ἀνάγκης, τοὺς πίστει ἐκτελοῦντας, τὴν ἱεράν σου μνήμην, Φανούριε πανθαύμαστε."

meSV.AposGlory.mode = misc_gr_GR_cog.Mode2
meSV.AposGlory.melody = he.a.m2_gr_GR_cog.OikosTouEfratha.name
meSV.AposGlory.text = "Φύσις ἡ τριλαμπής, Πάτερ Υἱὲ καὶ Πνεῦμα, λιταῖς τοῦ Φανουρίου, παράσχου τῷ λαῷ σου, τὰ πλούσια ἐλέη σου."

meSV.AposBoth.mode = misc_gr_GR_cog.Mode2
meSV.AposBoth.melody = he.a.m2_gr_GR_cog.OikosTouEfratha.name
meSV.AposBoth.text = "Ἔλαμψεν ἐξ ἁγνῶν, αἱμάτων σου ὁ Λόγος, μορφῇ τῇ ἡμετέρᾳ, Παρθένε Θεοτόκε, καὶ τὴν ἀπάτην ἔλυσε."

meVE.Stichera01.mode = misc_gr_GR_cog.Mode1
meVE.Stichera01.melody = he.a.m1_gr_GR_cog.OTouParadoxouThavmatos.name
meVE.Stichera01.text = "Ὢ τοῦ παραδόξου θαύματος! ὥσπερ φῶς θαυμαστόν, ὁ κλεινὸς Φανούριος, ἀνέτειλε τοῖς ἐν γῇ, νεύσει τῇ κρείττονι· ἀδήλως γὰρ τὸν ἐχθρόν, καταβαλὼν δι' ἀγώνων ἀθλήσεως, τοῦ θείου αὐτοῦ ναοῦ, τῇ φανερώσει ἐγνώσθη τοῖς πέρασιν. Ὅθεν τὴν ἁγίαν μνήμην, τούτου ἑορτάσωμεν, τὸν Σωτῆρα ὑμνοῦντες, τὸν λαμπρῶς αὐτὸν δοξάσαντα."

meVE.Stichera02.mode = misc_gr_GR_cog.Mode1
meVE.Stichera02.melody = he.a.m1_gr_GR_cog.OTouParadoxouThavmatos.name
meVE.Stichera02.text = "Βαβαὶ τῆς σῆς καρτερίας σοφέ! σὺ γὰρ ὑπὲρ φύσιν, ἤνυσας παλαίσματα, καὶ μέγας ἐν ἀθληταῖς, ὤφθης Φανούριε· ἐντεῦθεν νεοφανής, τῇ Ἐκκλησίᾳ Χριστοῦ ὤφθης ἥλιος, κρυπτόμενος ὑπὸ γῆν, ὁ ἐν ὑψίστοις λαμπρῶς δοξαζόμενος, καὶ θαυμάτων ταῖς ἀκτῖσι, καταυγάζεις ἅπαντας, τοὺς προστρέχοντας Μάρτυς, τῇ ταχείᾳ ἀντιλήψει σου."

meVE.Stichera03.mode = misc_gr_GR_cog.Mode1
meVE.Stichera03.melody = he.a.m1_gr_GR_cog.OTouParadoxouThavmatos.name
meVE.Stichera03.text = "Τὴν σὴν γεραίρομεν ἄθλησιν, ἀθλητὰ Κυρίου, ἔνδοξε Φανούριε, ἣν πάλαι ὑπὲρ Χριστοῦ, νομίμως ἤθλησας, καὶ ἄρτι πᾶσιν ἡμῖν, τῇ φανερώσει τῆς θείας εἰκόνος σου, ἐποίησας ἐμφανῆ, εἰς εὐφροσύνην ἡμῶν τῶν βοώντων σοι· χαίροις ἀθλοφόρων κλέος, Ἐκκλησίας στήριγμα, καὶ Ῥοδίων ἁπάντων, ἐγκαλλώπισμα καὶ σέμνωμα."

meVE.Stichera04.mode = misc_gr_GR_cog.Mode4
meVE.Stichera04.melody = he.a.m4_gr_GR_cog.OsGennaionEnMartysi.name
meVE.Stichera04.text = "Ὡς ἀθλήσας στεῤῥότατα, ἀθλοφόρε Φανούριε, ἐν ἀδήλοις ἔτεσι θείῳ ἔρωτι, δόξης λαμπρᾶς κατηξίωσαι, καὶ μέτοχος γέγονας, οὐρανίων ἀγαθῶν, ἀλλ' ἡμῖν χρόνοις πλείοσιν, ὤφθης ἄγνωστος, καὶ γνωσθεὶς ἐπ' ἐσχάτων καταπλήττεις, τοῦ Χριστοῦ τὴν Ἐκκλησίαν, τῇ δεομένῃ σοὶ χάριτι."

meVE.Stichera05.mode = misc_gr_GR_cog.Mode4
meVE.Stichera05.melody = he.a.m4_gr_GR_cog.OsGennaionEnMartysi.name
meVE.Stichera05.text = "Τὸν ναόν σου τὸν ἅγιον, ἐν τῇ Ῥόδῳ κρυπτόμενον, ὡς ἀνεῦρον Ἅγιε θείῳ νεύματι, χαρᾶς πολλῆς ἐπληρώθησαν, μαθόντες τὴν κλῆσίν σου, καὶ τοὺς ἄθλους τοὺς λαμπρούς, οὓς ἠγνόοουν τὸ πρότερον, καὶ σὲ ὕμνησαν, ὡς περίδοξον Μάρτυρα Κυρίου, χαρμοσύνως ἐκτελοῦντες, τὴν παμφαῆ σου πανήγυριν."

meVE.Stichera06.mode = misc_gr_GR_cog.Mode4
meVE.Stichera06.melody = he.a.m4_gr_GR_cog.OsGennaionEnMartysi.name
meVE.Stichera06.text = "Ἐν νεότητι σώματος, τὸν ἀρχέκακον δράκοντα, ἀθλητὰ Φανούριε καταβέβληκας, καὶ δοξασθεὶς θείῳ Πνεύματι, προστάτης θερμότατος, ἀνεδείχθης τῶν πιστῶν, αἰχμαλώτους λυτρούμενος, τῇ πρεσβείᾳ σου, φανερῶν τὰ κρυπτὰ τοῖς προσιοῦσι, καὶ παρέχων τοῖς αἰτοῦσι, τὴν σὴν ὀξεῖαν βοήθειαν."

meVE.SticGlory.mode = misc_gr_GR_cog.Mode6
meVE.SticGlory.melody  = ""
meVE.SticGlory.text = "Ἀστὴρ νεοφανὴς τῇ Ἐκκλησίᾳ ἐφάνης, ἄρτι ἡμῖν φανερωθείς, ἀθλοφόρε Φανούριε· καὶ τῇ σῇ ἐκφάνσει, τῶν κεκρυμμένων ἐν σοὶ δωρεῶν τὸν πλοῦτον, ἐκφαίνεις ἀληθῶς, τοῖς τὴν παγγέραστον μνήμην γεραίρουσι, καὶ συμφώνως βοῶσί σοι· χαίροις στρατιῶτα Χριστοῦ πανθαύμαστε, ὁ τῆς εὐσεβείας τὸν ἀγῶνα, ἀθλητικῶς ἀγωνισάμενος· χαίροις ὁ τῷ φωτὶ Κυρίου ἐντρυφῶν, καὶ φερωνύμως φανερῶν, τῶν ἀφανῶν τὴν γνῶσιν· χαίροις Ῥοδίων ἀγλάισμα, Μαρτύρων λαμπρότης, καὶ παντὸς πιστοῦ πρεσβευτὴς πρὸς Κύριον. ᾯ πρέσβευε δεόμεθα, ὑπὲρ τῶν ψυχῶν ἡμῶν."

meVE.SticTheotokion.mode = misc_gr_GR_cog.Mode6
meVE.SticTheotokion.melody  = ""
meVE.SticTheotokion.text = oc.m6.d1_gr_GR_cog.ocVE.SticTheotokion.text

meVE.Reading1.book = "Προφητείαις Ἡσαΐου τὸ Ἀνάγνωσμα"
meVE.Reading1.chapverse = "Κεφ. 43, 9-14"
meVE.Reading1.text = "Τάδε λέγει Κύριος· Πάντα τὰ ἔθνη συνήχθησαν ἅμα καὶ συναχθήσονται ἄρχοντες ἐξ αὐτῶν, Τίς ἀναγγελεῖ ταῦτα ἐν αὐτοῖς; ἢ τὰ ἐξ ἀρχῆς; Τίς ἀκουστὰ ποιήσει ἡμῖν; Ἀγαγέτωσαν τοὺς μάρτυρας αὐτῶν, καὶ δικαιωθήτωσαν. Καὶ εἰπάτωσαν ἀληθῆ· Γίνεσθέ μοι μάρτυρες, καὶ ἐγὼ μάρτυς Κύριος ὁ Θεός, καὶ ὁ παῖς, ὃν ἐξελεξάμην, ἵνα γνῶτε καὶ πιστεύσητε, καὶ συνῆτε, ὅτι ἐγώ εἰμι. Ἔμπροσθέν μου οὐκ ἐγένετο ἄλλος Θεός, καὶ μετ' ἐμὲ οὐκ ἔσται. Ἐγώ εἰμι ὁ Θεός, καὶ οὐκ ἔστι πάρεξ ἐμοῦ ὁ σῴζων. Ἐγὼ ἀνήγγειλα καὶ ἔσωσα, ὠνείδισα, καὶ οὐκ ἦν ἐν ἡμῖν ἀλλότριος. Ὑμεῖς ἐμοὶ μάρτυρες, καὶ ἐγὼ Κύριος ὁ Θεός, ὅτι ἀπ' ἀρχῆς ἐγώ εἰμι, καὶ οὐκ ἔστιν ὁ ἐκ τῶν χειρῶν μου ἐξαιρούμενος. Ποιήσω, καὶ τίς ἀποστρέψει αὐτό; Οὕτω λέγει Κύριος ὁ Θεός, ὁ λυτρούμενος ἡμᾶς, ὁ Ἅγιος Ἰσραήλ."

meVE.Reading2.book = "Σοφίας Σολομῶντος τὸ Ἀνάγνωσμα"
meVE.Reading2.chapverse = "Κεφ. 3, 1-9"
meVE.Reading2.text = "Δικαίων ψυχαὶ ἐν χειρὶ Θεοῦ, καὶ οὐ μὴ ἅψηται αὐτῶν βάσανος. Ἔδοξαν ἐν ὀφθαλμοῖς ἀφρόνων τεθνάναι. Καὶ ἑλογίσθη κάκωσις ἡ ἔξοδος αὐτῶν, καὶ ἡ ἀφ' ἡμῶν πορεία σύντριμμα, οἱ δέ εἰσιν ἐν εἰρήνῃ. Καὶ γὰρ ἐν ὄψει ἀνθρώπων ἐὰν κολασθῶσιν, ἡ ἐλπὶς αὐτῶν ἀθανασίας πλήρης. Καὶ ὀλίγα παιδευθέντες, μεγάλα εὐεργετηθήσονται, ὅτι ὁ Θεὸς ἐπείρασεν αὐτούς, καὶ εὗρεν αὐτοὺς ἀξίους ἑαυτοῦ. Ὡς χρυσὸν ἐν χωνευτηρίῳ ἐδοκίμασεν αὐτούς, καὶ ὡς ὁλοκάρπωμα θυσίας προσεδέξατο αὐτούς. Καὶ ἐν καιρῷ ἐπισκοπῆς αὐτῶν ἀναλάμψουσι, καὶ ὡς σπινθῆρες ἐν καλάμῃ διαδραμοῦνται. Κρινοῦσιν ἔθνη, καὶ κρατήσουσι λαῶν καὶ βασιλεύσει αὐτῶν Κύριος εἰς τούς αἰῶνας, οἱ πεποιθότες ἐπ' αὐτόν, συνήσουσιν ἀλήθειαν, καὶ οἱ πιστοὶ ἐν ἀγάπῃ προσμενοῦσιν αὐτῷ, ὅτι χάρις καὶ ἔλεος ἐν τοῖς ὁσίοις αὐτοῦ, καὶ ἐπισκοπὴ ἐν τοῖς ἐκλεκτοῖς αὐτοῦ."

meVE.Reading3.book = "Σοφίας Σολομῶντος τὸ Ἀνάγνωσμα"
meVE.Reading3.chapverse = "Κεφ. 5, 15-23 καὶ 6, 1-3"
meVE.Reading3.text = "Δίκαιοι εἰς τὸν αἰῶνα ζῶσι, καὶ ἐν Κυρίῳ ὁ μισθὸς αὐτῶν, καὶ ἡ φροντὶς αὐτῶν παρὰ Ὑψίστῳ. Διὰ τοῦτο λήψονται τὸ βασίλειον τῆς εὐπρεπείας, καὶ τὸ διάδημα τοῦ κάλλους ἐκ χειρὸς Κυρίου, ὅτι τῇ δεξιᾷ αὐτοῦ σκεπάσει αὐτούς, καὶ τῷ βραχίονι ὑπερασπιεῖ αὐτῶν. Λήψεται πανοπλίαν, τὸν ζῆλον αὐτοῦ, καὶ ὁπλοποιήσει τὴν κτίσιν εἰς ἄμυναν ἐχθρῶν. Ἐνδύσεται θώρακα, δικαιοσύνην, καὶ περιθήσεται κόρυθα, κρίσιν ἀνυπόκριτον. Λήψεται ἀσπίδα ἀκαταμάχητον, ὁσιότητα, ὀξυνεῖ δὲ ἀπότομον ὀργὴν εἰς ῥομφαίαν. Συνεκπολεμήσει αὐτῷ ὁ κόσμος ἐπὶ τοὺς παράφρονας, πορεύσονται εὔστοχοι βολίδες ἀστραπῶν, καὶ ὡς ἀπὸ εὐκύκλου τόξου τῶν νεφῶν, ἐπὶ σκοπὸν ἁλοῦνται, καὶ ἐκ πετροβόλου θυμοῦ πλήρεις ῥιφήσονται χάλαζαι. Ἀγανακτήσει κατ' αὐτῶν ὕδωρ θαλάσσης, ποταμοὶ δὲ συγκλύσουσιν ἀποτόμως. Ἀντιστήσεται αὐτοῖς πνεῦμα δυνάμεως, καὶ ὡς λαῖλαψ ἐκλικμήσει αὐτούς, καὶ ἐρημώσει πᾶσαν τὴν γῆν ἀνομία, καὶ ἡ κακοπραγία περιτρέψει θρόνους δυναστῶν. Ἀκούσατε οὖν, Βασιλεῖς, καὶ σύνετε, μάθετε, δικασταὶ περάτων γῆς, ἐνωτίσασθε οἱ κρατοῦντες πλήθους, καὶ γεγαυρωμένοι ἐπὶ ὄχλοις ἐθνῶν, ὅτι ἐδόθη παρὰ Κυρίου ἡ κράτησις ὑμῖν, καὶ ἡ δυναστεία παρὰ Ὑψίστου."

meVE.Lity1.mode = misc_gr_GR_cog.Mode1
meVE.Lity1.melody  = ""
meVE.Lity1.text = "Ἀγαλλιᾶται ἐν Κυρίῳ, ἡ Ῥόδος τῇ σῇ χάριτι, καὶ πᾶσα πόλις καὶ χώρα, τῇ θερμῇ ἀντιλήψει σου, Μεγαλομάρτυς Φανούριε· μέγας γὰρ ἐν θαύμασι, καὶ μείζων ἐν προστασίαις, ἀληθῶς ἀναδείκνυσαι, ὡς ἀθλητὴς Χριστοῦ περιφανής· αἰχμαλώτους γὰρ λυτροῦσαι, τοὺς ἐν κινδύνοις τελοῦντας προφθάνεις, καὶ πᾶσι παρέχεις, τὰ πρὸς σωτηρίαν αἰτήματα. Ἀλλ' ὡς ἔχων παῤῥησίαν, μὴ παύση πρεσβεύων, δοῦναι ἱλασμὸν ἡμῖν, καὶ εἰρήνην καὶ μέγα ἔλεος."

meVE.Lity2.mode = misc_gr_GR_cog.Mode2
meVE.Lity2.melody  = ""
meVE.Lity2.text = "Τῶ Βασιλεῖ τῶν ὅλων στρατευσάμενος, ἐν τοῖς ὅπλοις τοῦ φωτὸς καταβέβληκας, τὸν τοῦ σκότους ἄρχοντα, ἀθλοφόρε Φανούριε· καὶ ποικίλαις προσπαλαίσας βασάνοις, πασῶν ὤφθης ἀκμαιότερος, τῷ πυρὶ στομούμενος, τῆς ἀγάπης τοῦ Χριστοῦ· καὶ θηρῶν ὁρμὴν μὴ πτήξας, καὶ ξεσμῶν τὴν ῥύμην ἐνέγκας, τοῖς πᾶσιν ἐφανέρωσας, τῆς εὐσεβείας τὴν δύναμιν. Ἀλλ' ὡς ἐν ἄθλοις ἀήττητος, καὶ ἐν νίκαις περίδοξος, ἱκέτευε ὑπὲρ τῶν τιμώντων σε."

meVE.Lity3.mode = misc_gr_GR_cog.Mode3
meVE.Lity3.melody  = ""
meVE.Lity3.text = "Ἐρηρεισμένος ἀκλινῶς, τῷ θεμελίῳ τῆς πίστεως, οὐδαμῶς σεσάλευσαι, ταῖς ἐναντίαις προσπνεύσεσι· καὶ μεγίστῳ λίθῳ θλιβείς, πρὸς τὴν πέτραν τῆς ζωῆς, ὅλον τὸν νοῦν ἀπῃώρησας, ὑπεριδὼν ὥραν νεότητος· καὶ τὸ σῶμα καταξανθείς, τὸν τῆς νεκρώσεως χιτῶνα ἀπεβάλου, καὶ ἀφθαρσίας τὴν στολήν, καὶ σωτηρίου τὸ ἔνδυμα, προφητικῶς ἠμφιάσω Φανούριε· ἐν ᾧ φαιδρῶς κοσμούμενος, καὶ ἀθλητικῷ διαδήματι ἐμπρέπων, ὑπὲρ ἡμῶν ἱκέτευε, ἀθλητῶν ἐγκαλλώπισμα."

meVE.Lity4.mode = misc_gr_GR_cog.Mode4
meVE.Lity4.melody  = ""
meVE.Lity4.text = "Ἐν ἀνδρείῳ φρονήματι, πρὸς μαρτυρικοὺς ἀπεδύσω ἀγῶνας, ἀθλοφόρε Φανούριε· καὶ ἐν αὐτοῖς ἀνδραγαθήσας, τῶν ἀντικειμένων τὰς ἀρχὰς ἐθριάμβευσας, καὶ πολλῶν ἐπάθλων, παρὰ Θεοῦ ἠξίωσαι· ὅθεν θαυμάτων ἐνεργῶν δυνάμεις, πανταχοῦ προφθάνεις καλούμενος· καὶ φρικτῇ ἐπιστασίᾳ, τοὺς αἰχμαλώτους ἱερεῖς ῥυσάμενος, καταπλήξας ποιναῖς οἷς ἐδούλευον, μὴ παύσῃ παρέχων τὴν σὴν βοήθειαν, ἐν εὐκαιρίαις καὶ θλίψεσι, τοῖς προσιοῦσι τῇ πρεσβείᾳ σου."

meVE.LityGlory.mode = misc_gr_GR_cog.Mode4
meVE.LityGlory.melody  = ""
meVE.LityGlory.text = "Τὴν φερώνυμον κλῆσίν σου, ἀληθῆ τοῖς ἔργοις ἔδειξας, Μεγαλομάρτυς Φανούριε· φανερωθεὶς γὰρ ἡμῖν, ὁ πρῴην κεκρυμμένος, πᾶσιν ἐφανέρωσας, μαρτυρικῶν χαρίτων λαμπρότητα, καὶ θαυμαστὴς προστασίας ἐνεργήματα, ὡς ἀθλητὴς Χριστοῦ δεδοξασμένος· ὅθεν τὴν μακαρίαν σου ἄθλησιν, καὶ τῆς εἰκόνος σου τὴν εὕρεσιν, φαιδρῶς ἑορτάζοντες, τὰς πρὸς ἡμᾶς σου ἀντιλήψεις κηρύττομεν, καὶ συμφώνως βοῶμέν σοι· Τῷ ἀθλοθέτῃ Λόγῳ πρέσβευε, ὡς ἂν εὕρωμεν ἔλεος, ἐν ἡμέρᾳ τῆς κρίσεως."

meVE.LityBoth.mode = misc_gr_GR_cog.Mode4
meVE.LityBoth.melody  = ""
meVE.LityBoth.text = oc.m4.d2_gr_GR_cog.ocMA.AposTheotokion.text

meVE.Aposticha1.mode = misc_gr_GR_cog.Mode5
meVE.Aposticha1.melody = he.a.m5_gr_GR_cog.ChairoisAskitikon.name
meVE.Aposticha1.text = "Χαίροις ὁ ἀθλητὴς τοῦ Χριστοῦ, ὁ καθελὼν τῶν δυσμενῶν τὴν παράταξιν, ἀθλήσεως τοῖς ἀγῶσιν, ἀνδρειοτάτῃ ψυχῇ, καὶ τῇ πανοπλίᾳ τῇ τῆς πίστεως· ὁ πόνων τοῦ σώματος, ἀφειδήσας ὡς ἄσαρκος, ἐν τῇ ἀγάπῃ, τοῦ λαμπρῶς δυναμοῦντός σε, ὃν ἐδόξασας, τοῖς οἰκείοις σου μέλεσιν· ἄνθος τὸ εὐωδέστατον, Φανούριε ἔνδοξε, τὸ διαπνέον τῷ κόσμῳ, τὴν εὐωδίαν τὴν κρείττονα. Χριστὸν ἐκδυσώπει, ταῖς ψυχαῖς ἡμῶν δοθῆναι, τὸ μέγα ἔλεος."

meVE.ApostichaVerse2.source  = ""
meVE.ApostichaVerse2.text = "Θαυμαστὸς ὁ Θεὸς ἐν τοῖς ἁγίοις αὐτοῦ."

meVE.Aposticha2.mode = misc_gr_GR_cog.Mode5
meVE.Aposticha2.melody = he.a.m5_gr_GR_cog.ChairoisAskitikon.name
meVE.Aposticha2.text = "Χαίροις ὁ ἀθλητὴς τοῦ Χριστοῦ, τῶν ἀθλοφόρων τὸ σεπτὸν ἐγκαλλώπισμα· ὁ πάλαι στεῤῥῶς ἀθλήσας, καὶ παραδόξως γνωσθείς, εὐδοκίᾳ θείᾳ ἐν τοῖς πέρασιν, εὑρέσει Φανούριε, τῆς πανσέπτου εἰκόνος σου, ἔνθα τὰ εἴδη, τῶν ἁγίων ἀγώνων σου, δι' ὧν ἔνδοξος, ἐν τοῖς Μάρτυσι γέγονας. Ὅθεν ὡς στρατιώτην σε, Χριστοῦ γενναιότατον καὶ τροπαιοῦχον ὁπλίτην, ὑμνολογοῦντες βοῶμέν σοι· ἀπαύστως δυσώπει, ταῖς ψυχαῖς ἡμῶν δοθῆναι, τὸ μέγα ἔλεος."

meVE.ApostichaVerse3.source  = ""
meVE.ApostichaVerse3.text = "Τοῖς ἁγίοις τοῖς ἐν τῇ γῇ αὐτοῦ ἐθαυμάστωσεν ὁ Κύριος."

meVE.Aposticha3.mode = misc_gr_GR_cog.Mode5
meVE.Aposticha3.melody = he.a.m5_gr_GR_cog.ChairoisAskitikon.name
meVE.Aposticha3.text = "Χαίροις ὁ ἀθλητὴς τοῦ Χριστοῦ, τῆς Ἐκκλησίας ἀῤῥαγέστατος πρόβολος, τῆς νήσου Ῥόδου ἡ δόξα, καὶ πολιοῦχος λαμπρός, καὶ μεσίτης μέγας πρὸς τὸν Κύριον· πασχόντων βοήθεια, αἰχμαλώτων ἀνάῤῥυσις, τῶν κεκρυμμένων, ἡ ταχεῖα φανέρωσις· ῥύστης ἕτοιμος, τῶν ἐν νόσοις καὶ θλίψεσι· κρήνη ἡ ἀναβλύζουσα, θαυμάτων τὰς χάριτας, εἰς εὐφροσύνην ἁπάντων, Μεγαλομάρτυς Φανούριε. Χριστὸν ἐκδυσώπει, ταῖς ψυχαῖς ἡμῶν δοθῆναι, τὸ μέγα ἔλεος."

meVE.AposGlory.mode = misc_gr_GR_cog.Mode8
meVE.AposGlory.melody  = ""
meVE.AposGlory.text = "Θωρακισάμενος τῆς πίστεως, τὴν μυστικὴν παντευχίαν, τὸν ἀλαζόνα τύραννον, κατηγωνίσω Φανούριε· τῶν γὰρ ποικίλων τιμωριῶν, περιεγένου ὡς ἀσώματος, πάντα φέρων, ἐν τῷ ἐνδυναμοῦντί σε Χριστῷ· καὶ ἐν ἀσθενείᾳ φύσεως, λαμπρὸν ἐγείρας τρόπαιον, τῶν βραβείων τῆς ἄνω κλήσεως, περιφανῶς ἠξίωσε. Καὶ νῦν Ἀγγέλοις συγχορεύων, ἱκέτευε μακάριε, ὑπὲρ τῶν ψυχῶν ἡμῶν."

meVE.AposTheotokion.mode = misc_gr_GR_cog.Mode8
meVE.AposTheotokion.melody  = ""
meVE.AposTheotokion.text = oc.m8.d5_gr_GR_cog.ocMA.AposTheotokion.text

meVE.Apolytikion1.mode = misc_gr_GR_cog.Mode4
meVE.Apolytikion1.melody = he.a.m4_gr_GR_cog.TachyProkatalave.name
meVE.Apolytikion1.text = "Ὡς ἄστρον ἀνέτειλας, τῇ Ἐκκλησίᾳ Χριστοῦ, καὶ πάντας κατηύγασας, φανερωθεὶς θαυμαστῶς, Φανούριε ἔνδοξε· ὅθεν τοῖς εὐφημοῦσι, τὴν σὴν ἄθλησιν Μάρτυς, νέμεις τῶν σῶν θαυμάτων, τὴν σωτήριον χάριν, πρεσβεύων τῷ Κυρίῳ, ὑπὲρ τῶν ψυχῶν ἡμῶν."

meVE.Apolytikion2.mode = misc_gr_GR_cog.Mode1
meVE.Apolytikion2.melody = he.a.m1_gr_GR_cog.TisErimouPolitis.name
meVE.Apolytikion2.text = "Τῶν Ῥοδίων τὸ κλέος καὶ Μαρτύρων τὸ καύχημα, τῶν θαυμάτων θείαις ἀκτῖσι, τοὺς πιστοὺς καταυγάζοντα, Φανούριον τιμήσωμεν πιστοί, ὡς μέγαν τοῦ Σωτῆρος ἀθλητήν· πᾶσαν χάριν γὰρ παρέχει τοῖς πρὸς αὐτόν, ἀπὸ ψυχῆς κραυγάζουσι· δόξα τῷ σὲ δοξάσαντι Χριστῷ, δόξα τῷ σὲ θαυμαστώσαντι, δόξα τῷ ἐνεργοῦντι διὰ σοῦ, πᾶσιν ἰάματα."

meMA.Kathisma11.mode = misc_gr_GR_cog.Mode1
meMA.Kathisma11.melody = he.a.m1_gr_GR_cog.TonTafonSouSotir.name
meMA.Kathisma11.text = "Ὡς νέον ἀθλητήν, εὐφημοῦμέν σε μάκαρ, κἂν ἤθλησας στεῤῥῶς, πρὸ πολλοῦ θείῳ πόθῳ· ἀρτίως γὰρ τοῖς πέρασιν, ἐπεγνώσθης Φανούριε, χάριν ἔλεος, ταῖς σαῖς πρεσβείαις παρέχων, τοῖς τελοῦσί σου, τὴν ἀξιέπαινον μνήμην, Μαρτύρων ἀγλάισμα."

meMA.Kathisma1T.mode = misc_gr_GR_cog.Mode1
meMA.Kathisma1T.melody = he.a.m1_gr_GR_cog.TonTafonSouSotir.name
meMA.Kathisma1T.text = "Ὡς τέξασα σαρκί, τὸν τῶν ὅλων Δεσπότην, καὶ ἔχουσα πολλήν, πρὸς αὐτὸν παῤῥησίαν, ἀπαύστως ἱκέτευε, Θεοτόκε πανύμνητε, δοῦναι ἄφεσιν, ἁμαρτιῶν ἡμῖν πᾶσι, καὶ διόρθωσιν, βίου τοῖς πίστει ὑμνοῦσι, τὴν ἄῤῥητον δόξαν σου."

meMA.Kathisma21.mode = misc_gr_GR_cog.Mode3
meMA.Kathisma21.melody = he.a.m3_gr_GR_cog.TheiasPisteos.name
meMA.Kathisma21.text = "Πῦρ τὸ ἄυλον, φέρων παμμάκαρ, πῦρ ὁμόδουλον, οὐκ ἐπτοήθης, ἀλλ' ἐν αὐτῷ ἀκατάφλεκτος ἔμεινας· καὶ τῶν θηρῶν ὑποτάξας τὸ ὅρμημα, ὑπερφυῶς ἐδοξάσθης Φανούριε. Μάρτυς ἔνδοξε, Χριστὸν τὸν Θεὸν ἱκέτευε, δωρήσασθαι ἡμῖν τὸ μέγα ἔλεος."

meMA.Kathisma2T.mode = misc_gr_GR_cog.Mode3
meMA.Kathisma2T.melody = he.a.m3_gr_GR_cog.TheiasPisteos.name
meMA.Kathisma2T.text = "Ὄρος ἅγιον, πεπυκασμένον, τῇ τοῦ Πνεύματος, ἐπισκιάσει, τοῖς Προφήταις καθωράθης πανάμωμε· ἐκ σοῦ γὰρ ὤφθη Θεὸς σωματούμενος, ἐλευθερίαν βραβεύων τοῖς κράζουσι· χαῖρε Δέσποινα, πταιόντων τὸ ἱλαστήριον, καὶ πάντων ἀσφαλὲς φυγαδευτήριον."

meMA.Kathisma31.mode = misc_gr_GR_cog.Mode4
meMA.Kathisma31.melody = he.a.m4_gr_GR_cog.KateplagiIosif.name
meMA.Kathisma31.text = "Μαρτυρήσας ἀνδρικῶς, ὑπὲρ τῆς δόξης τοῦ Χριστοῦ, ὑπὸ μόδιον σιγῆς, ἔμεινας ἔτεσι πολλοῖς, ἀλλ' ἐπεγνώσθης ἐν Ῥόδῳ νεύματι θείῳ· ἔνθεν ἐμφανής, πᾶσι τοῖς πέρασι, θαύμασι πολλοῖς, Μάρτυς γενόμενος, τῇ Ἐκκλησίᾳ ἀρήγεις ἑκάστοτε, ἐν εὐκαιρίαις καὶ θλίψεσι· διό σε πάντες, ἀνευφημοῦμεν, Φανούριε ἀθλοφόρε."

meMA.Kathisma3T.mode = misc_gr_GR_cog.Mode4
meMA.Kathisma3T.melody = he.a.m4_gr_GR_cog.KateplagiIosif.name
meMA.Kathisma3T.text = "Μετὰ σώματος Ἁγνή, προαγαγοῦσα τοῖς ἐν γῇ, τὸν ἀσώματον Θεόν, διὰ τὸ σῶσαι τὸν Ἀδάμ, τὸν συντριβέντα ἀπάτῃ τοῦ βροτοκτόνου, ὤφθης ἀληθῶς, θρόνος πυρίμορφος, φέρουσα χερσί, τὸν πάντα φέροντα, καὶ οὐρανῶν πλατυτέρα ἐγνώρισται, ἡ σὴ γαστὴρ ἡ ἀκήρατος. Ἀλλ' ὦ Παρθένε, τῆς οὐρανίου, δόξης ἡμᾶς καταξίωσον."

meMA.Prokeimenon.text = "" //for media
//meMA.Gospel.name = "Λουκᾶν " //"Ματθαῖον or Μᾶρκον or Λουκᾶν or Ἰωάννην or Matthew or Mark or Luke or John"
//meMA.Gospel.chapverse = "(Κεφ. ΚΑʹ 12-19)"
//meMA.Gospel.text = "Εἶπεν ὁ Κύριος τοῖς ἑαυτοῦ Μαθηταῖς· Προσέχετε ἀπὸ τῶν ἀνθρώπων· ἐπιβαλοῦσιν γὰρ ἐφ' ὑμᾶς τὰς χεῖρας αὐτῶν καὶ διώξουσι, παραδιδόντες εἰς συναγωγὰς καὶ φυλακάς, ἀγομένους ἐπὶ βασιλεῖς καὶ ἡγεμόνας ἕνεκεν τοῦ ὀνόματός μου· ἀποβήσεται δὲ ὑμῖν εἰς μαρτύριον. θέτε οὖν εἰς τὰς καρδίαις ὑμῶν μὴ προμελετᾶν ἀπολογηθῆναι· ἐγὼ γὰρ δώσω ὑμῖν στόμα καὶ σοφίαν, ᾗ οὐ δυνήσονται ἀντειπεῖν οὐδὲ ἀντιστῆναι πάντες οἱ ἀντικείμενοι ὑμῖν. παραδοθήσεσθε δὲ καὶ ὑπὸ γονέων καὶ συγγενῶν καὶ φίλων καὶ ἀδελφῶν, καὶ θανατώσουσιν ἐξ ὑμῶν, καὶ ἔσεσθε μισούμενοι ὑπὸ πάντων διὰ τὸ ὄνομά μου· καὶ θρὶξ ἐκ τῆς κεφαλῆς ὑμῶν οὐ μὴ ἀπόληται· ἐν τῇ ὑπομονῇ ὑμῶν κτήσασθε τὰς ψυχὰς ὑμῶν."

meMA.PostGospelGlory.mode = misc_gr_GR_cog.Mode2
meMA.PostGospelGlory.melody  = ""
meMA.PostGospelGlory.text = ho.s03_gr_GR_cog.hoMA.PostGospelMaleMartyr.text

meMA.PostGospelBoth.mode = misc_gr_GR_cog.Mode2
meMA.PostGospelBoth.melody  = ""
meMA.PostGospelBoth.text = ho.s03_gr_GR_cog.hoMA.PostGospelTheotokos.text

meMA.PostGospelIdiomelon.mode = misc_gr_GR_cog.Mode6
meMA.PostGospelIdiomelon.melody  = ""
meMA.PostGospelIdiomelon.text = "Ἐμφανῶς συντρίψας τὸν ἐχθρόν, ἀθλητικῇ ἐνστάσει, περιφανῶς ἐν οὐρανῷ δεδόξασαι, ἀθλητὰ Φανούριε· διὸ καὶ ἡ γῆ πᾶσα, τὴν σὴν δόξαν γνοῦσα ἣν πάλαι ἠγνόει, τῇ φανερώσει τῆς σεπτῆς εἰκόνος σου, λαμπροφανῶς σε γεραίρει, ἐπιτελοῦσα τὴν ἁγίαν μνήμην σου· ἐν ᾗ δίδου τοῖς πιστοῖς, τὰς σωτηρίους δόσεις, ταῖς πρὸς Χριστὸν πρεσβείαις σου."

meMA.C1Acrostic.text = "οὗ ἡ Ἀκροστιχίς· Φῶς Φανούριος κόσμῳ ἐκλάμπει. Γερασίμου."

meMA.Ode1C11.ode = misc_gr_GR_cog.Ode1
meMA.Ode1C11.mode = misc_gr_GR_cog.Mode4
meMA.Ode1C11.melody = he.h.m4_gr_GR_cog.AnoixoToStomaMou.name
meMA.Ode1C11.text = "Φωτί με καταύγασον, τῷ τοῦ προσώπου σου Κύριε, Φανούριον θέλοντα, ὑμνῆσαι Δέσποτα, τὸν δοξάσαντα, ἀθλήσεως ἀγῶσι, τὸ μέγα σου ὄνομα, καὶ ὑπερένδοξον."

meMA.Ode1C12.ode = misc_gr_GR_cog.Ode1
meMA.Ode1C12.mode = misc_gr_GR_cog.Mode4
meMA.Ode1C12.melody = he.h.m4_gr_GR_cog.AnoixoToStomaMou.name
meMA.Ode1C12.text = "Ὡς φῶς ἀνατέταλκας, τῇ Ἐκκλησίᾳ Φανούριε, ὁ πάλαι κρυπτόμενος, ὑπὸ τῆν γῆν φθονερῶς, καὶ χαρίτων σου, ταῖς φαειναῖς ἀκτῖσιν, ἡμῶν τὴν διάνοιαν, πυρσεύεις πάντοτε."

meMA.Ode1C13.ode = misc_gr_GR_cog.Ode1
meMA.Ode1C13.mode = misc_gr_GR_cog.Mode4
meMA.Ode1C13.melody = he.h.m4_gr_GR_cog.AnoixoToStomaMou.name
meMA.Ode1C13.text = "Σαρκός σου ἠλόγησας, ἐν ὥρᾳ Μάρτυς νεότητος, καὶ χαίρων ἐστράτευσαι, τῷ Βασιλεῖ τοῦ παντός, οὗ τὴν ἄμαχον, ἰσχὺν διεζωσμένος, καθεῖλες Φανούριε, ἐχθρῶν τὰς φάλαγγας."

meMA.Ode1C1T.ode = misc_gr_GR_cog.Ode1
meMA.Ode1C1T.mode = misc_gr_GR_cog.Mode4
meMA.Ode1C1T.melody = he.h.m4_gr_GR_cog.AnoixoToStomaMou.name
meMA.Ode1C1T.text = "Φιλάγαθε Δέσποινα, ἡ τὸν Θεὸν τὸν φιλάνθρωπον, ἀφράστως κυήσασα, εἰς σωτηρίαν ἡμῶν, κατοικτείρησον, τὴν πάσχουσαν ψυχήν μου, καὶ ταύτῃ πρυτάνευσον, θείαν παράκλησιν."

meMA.Ode1K.ode = misc_gr_GR_cog.Ode1
meMA.Ode1K.mode = misc_gr_GR_cog.Mode8
meMA.Ode1K.melody = misc_gr_GR_cog.Heirmos
meMA.Ode1K.text = he.h.m8_gr_GR_cog.StavronCharaxasMosis.text

meMA.Ode3C11.ode = misc_gr_GR_cog.Ode3
meMA.Ode3C11.mode = misc_gr_GR_cog.Mode4
meMA.Ode3C11.melody = he.h.m4_gr_GR_cog.TousSousYmnologous.name
meMA.Ode3C11.text = "Ἀθλήσεως Μάρτυς σου τὰ εἴδη, ἃ ἤνυσας πάλαι καρτερῶς, ἐκ τῆς σεπτῆς εἰκόνος σου, γνωρίσαντες Φανούριε, οἱ εὐσεβεῖς ἀνύμνησαν, τὰ θαυμαστά σου παλαίσματα."

meMA.Ode3C12.ode = misc_gr_GR_cog.Ode3
meMA.Ode3C12.mode = misc_gr_GR_cog.Mode4
meMA.Ode3C12.melody = he.h.m4_gr_GR_cog.TousSousYmnologous.name
meMA.Ode3C12.text = "Νεότητος ὥραν παραβλέψας, ὑπῆλθες φρονήματι στεῤῥῷ, τὸ τῶν Μαρτύρων στάδιον, Φανούριε πανθαύμαστε, καὶ λόγχῃ τῆς ἀνδρείας σου, ἐχθρὸν τὸν δόλιον ἔτρωσας."

meMA.Ode3C13.ode = misc_gr_GR_cog.Ode3
meMA.Ode3C13.mode = misc_gr_GR_cog.Mode4
meMA.Ode3C13.melody = he.h.m4_gr_GR_cog.TousSousYmnologous.name
meMA.Ode3C13.text = "Ὁ μέγας Κυρίου ἀθλοφόρος, ὁ πάλαι ἀθλήσας ἀνδρικῶς, καὶ χρόνοις ἐν τοῖς ὕστερον, γνωστὸς πᾶσι γενόμενος, Φανούριος ὁ ἔνδοξος, νῦν γεραιρέσθω τοῖς ᾄσμασι."

meMA.Ode3C1T.ode = misc_gr_GR_cog.Ode3
meMA.Ode3C1T.mode = misc_gr_GR_cog.Mode4
meMA.Ode3C1T.melody = he.h.m4_gr_GR_cog.TousSousYmnologous.name
meMA.Ode3C1T.text = "Ὑψίστου καθέδρα λαμπροτάτη, Παρθένε Ἀγγέλων χαρμονή, ἀπὸ κοπρίας ὕψωσον, παθῶν μου τὴν διάνοιαν, καὶ ταύτην καταλάμπρυνον, φωτὶ τῆς σῆς ἀγαθότητος."

meMA.Ode3K.ode = misc_gr_GR_cog.Ode3
meMA.Ode3K.mode = misc_gr_GR_cog.Mode8
meMA.Ode3K.melody = misc_gr_GR_cog.Heirmos
meMA.Ode3K.text = he.h.m8_gr_GR_cog.RavdosEisTypon.text

meMA.Ode3Kathisma1.mode = misc_gr_GR_cog.Mode5
meMA.Ode3Kathisma1.melody = he.a.m5_gr_GR_cog.TonSynanarchonLogon.name
meMA.Ode3Kathisma1.text = "Μαρτυρίου τελέσας καλῶς τὸ στάδιον, καὶ Χριστὸν μεγαλύνας οἰκείοις μέλεσιν, οὐρανίων δωρεῶν λαμπρῶς τετύχηκας, καὶ παρέχεις τοῖς πιστοῖς, ὡς μεσίτης πρὸς Θεόν, βοήθειαν καθ' ἑκάστην, Φανούριε ἀθλοφόρε, τοῖς καταφεύγουσι τῇ σκέπῃ σου."

meMA.Ode3KathismaT.mode = misc_gr_GR_cog.Mode5
meMA.Ode3KathismaT.melody = he.a.m5_gr_GR_cog.TonSynanarchonLogon.name
meMA.Ode3KathismaT.text = "Τὸν ὑπέρθεον Λόγον σαρκὶ κυήσασα, τὴν ἀρχαίαν κατάραν Κόρη ἀνέτρεψας, καὶ ἀνέβλυσας πηγὴν ἐλέους ἄφθονον, τοῖς προσκυνοῦσιν εὐσεβῶς, τὸν σὸν τόκον τὸν φρικτόν, Παρθένε Θεογεννῆτορ, καὶ ἀληθῆ Θεοτόκον, ὁμολογοῦσί σε Πανάχραντε."

meMA.Ode4C11.ode = misc_gr_GR_cog.Ode4
meMA.Ode4C11.mode = misc_gr_GR_cog.Mode4
meMA.Ode4C11.melody = he.h.m4_gr_GR_cog.OKathimenosEnDoxi.name
meMA.Ode4C11.text = "Ῥόδος χαίρει τῇ εὑρέσει, τοῦ ναοῦ σου Φανούριε, καὶ καθάπερ ῥόδον, εὔπνουν ἀφθαρσίας προβάλλεται, τῇ Ἐκκλησίᾳ σε πάσῃ τὴν οὐράνιον, πνέον ἅπασιν, ὀσμὴν ζωῆς τὴν σωτήριον."

meMA.Ode4C12.ode = misc_gr_GR_cog.Ode4
meMA.Ode4C12.mode = misc_gr_GR_cog.Mode4
meMA.Ode4C12.melody = he.h.m4_gr_GR_cog.OKathimenosEnDoxi.name
meMA.Ode4C12.text = "Ἰησοῦν τὸν ζωοδότην, καὶ Θεὸν πάσης κτίσεως, στόματι ἁγίῳ, πρὸ τῶν δυσσεβῶν ὡμολόγησας, καὶ τὴν δυσσέβειαν τούτων ἐστηλίτευσας, παῤῥησίᾳ σου, ἀκαταπλήκτῳ Φανούριε."

meMA.Ode4C13.ode = misc_gr_GR_cog.Ode4
meMA.Ode4C13.mode = misc_gr_GR_cog.Mode4
meMA.Ode4C13.melody = he.h.m4_gr_GR_cog.OKathimenosEnDoxi.name
meMA.Ode4C13.text = "Ὅλην ἔχων τὴν ψυχήν σου, ἡδρασμένην στεῤῥότατα, ἐπὶ πέτραν Μάρτυς, τῆς ἀληθινῆς ἐπιγνώσεως, τὰς ἐκ πετρῶν ἀνενδότως πληγὰς ἔφερες, καὶ ἐδόξαζες, ζωῆς τὴν πέτραν τὸν Κύριον."

meMA.Ode4C14.ode = misc_gr_GR_cog.Ode4
meMA.Ode4C14.mode = misc_gr_GR_cog.Mode4
meMA.Ode4C14.melody = he.h.m4_gr_GR_cog.OKathimenosEnDoxi.name
meMA.Ode4C14.text = "Σώματος μαστιζομένου, ἀπηνῶς οὐκ ἐφρόντισας, καὶ τῆς σῆς ἀνδρείας, Μάρτυς ῥαπισμοῖς ἐμαστίγωσας, τῶν διωκτῶν τὴν καρδίαν μὴ φερόντων σου, τὸ ἀήττητον, τῆς σῆς καρδίας παράστημα."

meMA.Ode4C1T.ode = misc_gr_GR_cog.Ode4
meMA.Ode4C1T.mode = misc_gr_GR_cog.Mode4
meMA.Ode4C1T.melody = he.h.m4_gr_GR_cog.OKathimenosEnDoxi.name
meMA.Ode4C1T.text = "Καταφύγιον τοῦ κόσμου, ἀσφαλὲς καί σωτήριον, ὤφθης Θεοτόκε, σῴζουσα βελῶν τοῦ ἀλάστορος, τοὺς τῇ ἁγίᾳ σου σκέπῃ καταφεύγοντας· ὅθεν σῶσόν με, ἤδη τῆς τούτου κακώσεως."

meMA.Ode4K.ode = misc_gr_GR_cog.Ode4
meMA.Ode4K.mode = misc_gr_GR_cog.Mode8
meMA.Ode4K.melody = misc_gr_GR_cog.Heirmos
meMA.Ode4K.text = he.h.m8_gr_GR_cog.EisakikoaKyrie.text

meMA.Ode5C11.ode = misc_gr_GR_cog.Ode5
meMA.Ode5C11.mode = misc_gr_GR_cog.Mode4
meMA.Ode5C11.melody = he.h.m4_gr_GR_cog.ExestiTaSympanta.name
meMA.Ode5C11.text = "Ὁ μάρτυς Φανούριος, ἀγάπῃ τιτρωσκόμενος, τῇ πρὸς τὸν Σωτῆρα τῶν ἁπάντων, φέρει γενναίως τοὺς σκληροτάτους ξεσμούς, δι' ὧν ἀποβάλλει τὴν φθοράν, καὶ στολὴν ἐνδύεται, ἀφθαρσίας ὑπέρλαμπρον."

meMA.Ode5C12.ode = misc_gr_GR_cog.Ode5
meMA.Ode5C12.mode = misc_gr_GR_cog.Mode4
meMA.Ode5C12.melody = he.h.m4_gr_GR_cog.ExestiTaSympanta.name
meMA.Ode5C12.text = "Σθενούμενος Ἅγιε, ἰσχύι τῇ τῆς πίστεως, ἤνεγκας πυρὸς τὴν τιμωρίαν, ἄνωθεν δρόσον θείαν δεχόμενος, καὶ πυρὶ ἀθλήσεως τῆς σῆς, ἔφλεξας Φανούριε, τὴν ἀπάτην τὴν εὔπρηστον."

meMA.Ode5C13.ode = misc_gr_GR_cog.Ode5
meMA.Ode5C13.mode = misc_gr_GR_cog.Mode4
meMA.Ode5C13.melody = he.h.m4_gr_GR_cog.ExestiTaSympanta.name
meMA.Ode5C13.text = "Μεγάλως ἠγώνισαι, καιρῷ τῷ τῆς ἀθλήσεως, καὶ μεγάλης χάριτος μετέσχες, Μεγαλομάρτυς Χριστοῦ Φανούριε· ὅθεν ἐκ μεγάλων συμφορῶν, ῥύῃ τοὺς προστρέχοντας, τῃ μεγίστῃ πρεσβείᾳ σου."

meMA.Ode5C1T.ode = misc_gr_GR_cog.Ode5
meMA.Ode5C1T.mode = misc_gr_GR_cog.Mode4
meMA.Ode5C1T.melody = he.h.m4_gr_GR_cog.ExestiTaSympanta.name
meMA.Ode5C1T.text = "Ὡς σάρκα ὁ Κύριος, ἐκ σοῦ δι' ἀγαθότητα, Κόρη προσλαβόμενος ἀτρέπτως, σὲ προστασίαν ἁπάντων ἔδειξεν· ὅθεν μὴ ἐλλείπῃς ἀγαθή, προστατεύειν πάντοτε, τῶν πιστῶς δεομένων σου."

meMA.Ode5K.ode = misc_gr_GR_cog.Ode5
meMA.Ode5K.mode = misc_gr_GR_cog.Mode8
meMA.Ode5K.melody = misc_gr_GR_cog.Heirmos
meMA.Ode5K.text = he.h.m8_gr_GR_cog.OTrismakaristonXylon.text

meMA.Ode6C11.ode = misc_gr_GR_cog.Ode6
meMA.Ode6C11.mode = misc_gr_GR_cog.Mode4
meMA.Ode6C11.melody = he.h.m4_gr_GR_cog.TinTheianTaftin.name
meMA.Ode6C11.text = "Ἐκ γῆς λαγόνων ἀνέτειλεν, εἰκών σου ἡ ἁγία Φανούριε, ὡς λύχνος πάμφωτος, ἡ ἀφανὴς οὖσα πρότερον, καὶ ἐμφανῆ παντί σε, κόσμῳ κατέστησε."

meMA.Ode6C12.ode = misc_gr_GR_cog.Ode6
meMA.Ode6C12.mode = misc_gr_GR_cog.Mode4
meMA.Ode6C12.melody = he.h.m4_gr_GR_cog.TinTheianTaftin.name
meMA.Ode6C12.text = "Κήρυκες ὤφθησαν Ἅγιε, τῆς σῆς πρὸς τὸν Θεὸν οἰκειώσεως, οἱ πρῴην δέσμιοι, τρεῖς ἱερεῖς οὓς ἀπήλλαξας, πικρᾶς αἰχμαλωσίας, τῆ ἀντιλήψει σου."

meMA.Ode6C13.ode = misc_gr_GR_cog.Ode6
meMA.Ode6C13.mode = misc_gr_GR_cog.Mode4
meMA.Ode6C13.melody = he.h.m4_gr_GR_cog.TinTheianTaftin.name
meMA.Ode6C13.text = "Λεόντων μύλας συνέθλασας, σοφὲ τῶν νοητῶν τοῖς ἀγῶσί σου, καὶ θείῳ Πνεύματι, θηρῶν ἀγρίων ἐφίμωσας, ὡς Δανιὴλ τὸ πάλαι, στόματα Ἅγιε."

meMA.Ode6C1T.ode = misc_gr_GR_cog.Ode6
meMA.Ode6C1T.mode = misc_gr_GR_cog.Mode4
meMA.Ode6C1T.melody = he.h.m4_gr_GR_cog.TinTheianTaftin.name
meMA.Ode6C1T.text = "Ἀδιαφθόρως ἐκύησας, τὸν πάντων Ποιητὴν ὑπὲρ ἔννοιαν, Κόρη πανάμωμε· διὸ φθορᾶς παθῶν ῥῦσαί με, πρὸς ἀπαθείας βίον, καθοδηγοῦσά με."

meMA.Ode6K.ode = misc_gr_GR_cog.Ode6
meMA.Ode6K.mode = misc_gr_GR_cog.Mode8
meMA.Ode6K.melody = misc_gr_GR_cog.Heirmos
meMA.Ode6K.text = he.h.m8_gr_GR_cog.NotiouThiros.text

meMA.Kontakion1.mode = misc_gr_GR_cog.Mode3
meMA.Kontakion1.melody = he.a.m3_gr_GR_cog.IParthenosSimeron.name
meMA.Kontakion1.text = "Ἱερεῖς διέσωσας, αἰχμαλωσίας ἀθέου, καὶ δεσμὰ συνέθλασας, δυνάμει θείᾳ θεόφρον· ἤσχυνας, τυράννων θράση γενναιοφρόνως῾ Πὔφρανας, Ἀγγέλων τάξεις Μεγαλομάρτυς· διὰ τοῦτό σε τιμῶμεν, θεῖε ὁπλῖτα Φανούριε ἔνδοξε."

meMA.Oikos1.text = "Ἤθλησας Μάρτυς ἀνδρικῶς, ἐν ἔτεσιν ἀδήλοις, καὶ ὑπερεῖδες νουνεχῶς, νεότητος τὸ ἄνθος, ὑπὲρ ἀγάπης τοῦ Χριστοῦ, πλείστας βασάνους ὑποστάς, καὶ θάνατον γενναίως· ἀλλ' οἷς οἶδε κρίμασι Θεός, λήθης βυθοῖς, τὰ τῆς ἀθλήσεως τῆς σῆς, ἐκρύπτοντο τρόπαια· ἐν δὲ τῆ, Ῥόδῳ τῇ περιφήμῳ νήσῳ, ὁ ὑπὸ γῆν κεχωσμένος φανερωθεὶς ναός σου, ἐν ᾧ ἡ πάντιμος ὡς θησαυρὸς εἰκών σου, ἡ σὴ λαμπρὰ ἐγνώρισται ἄθλησις, καὶ πᾶσα ἡ Ἐκκλησία γνῶσιν ἔσχε τῶν ἀθλητικῶν σου ἀγώνων, καὶ τῆς πρὸς Χριστὸν λαμπρᾶς σου παῤῥησίας· ὅτι πᾶσιν ἐφαπλοῖς, τὴν θαυμαστήν σου προστασίαν, καὶ πολυειδῶν ἐξαίρεις κινδύνων καὶ θλίψεων, καὶ αἰχμαλώτους λυτροῦσαι, θεῖε ὁπλῖτα Φανούριε ἔνδοξε."

meMA.Synaxarion.text  = ""

meMA.Ode7C11.ode = misc_gr_GR_cog.Ode7
meMA.Ode7C11.mode = misc_gr_GR_cog.Mode4
meMA.Ode7C11.melody = he.h.m4_gr_GR_cog.OukElatrefsan.name
meMA.Ode7C11.text = "Μέγαν λίθον σοι, ἐπέθηκαν οἱ ἄνομοι, Μάρτυς Φανούριε, πειρώμενοι δι' αὐτοῦ, συνθλίψαι τὸ σῶμά σου, ἀλλ' ὤφθης ἄσειστος, καὶ ἀκέραιος, τῇ τούτου χαλεπότητι, τοῦ Χριστοῦ τῇ δυναστείᾳ."

meMA.Ode7C12.ode = misc_gr_GR_cog.Ode7
meMA.Ode7C12.mode = misc_gr_GR_cog.Mode4
meMA.Ode7C12.melody = he.h.m4_gr_GR_cog.OukElatrefsan.name
meMA.Ode7C12.text = "Πυρπολούμενος, ἀγάπῃ τοῦ παπάνακτος δρόσον οὐράνιον ἔσχες ἐν σοὶ δαψιλῶς· διὸ ἀκατάφλεκτος, ῥιφείς, εἰς κάμινον, ὤφθης Ἅγιε, τοὺς Παῖδας μιμησάμενος, τοὺς τρεῖς ἐν τῇ Βαβυλῶνι."

meMA.Ode7C13.ode = misc_gr_GR_cog.Ode7
meMA.Ode7C13.mode = misc_gr_GR_cog.Mode4
meMA.Ode7C13.melody = he.h.m4_gr_GR_cog.OukElatrefsan.name
meMA.Ode7C13.text = "Ἐν τοῖς ἄθλοις σου, ἐχθρὸν τὸν δολιώτατον, εἰς τέλος ᾔσχυνας· καὶ τοῦτο Μάρτυς δηλῶν, καλῶν ὁ πολέμιος, τὴν ἧτταν ἅπασιν, ἐφανέρωσε, καὶ ἐν ἀέρι ᾤχετο, ὀδυρόμενος καὶ κλαίων."

meMA.Ode7C1T.ode = misc_gr_GR_cog.Ode7
meMA.Ode7C1T.mode = misc_gr_GR_cog.Mode4
meMA.Ode7C1T.melody = he.h.m4_gr_GR_cog.OukElatrefsan.name
meMA.Ode7C1T.text = "Ἱλαστήριον, τῆς ἀνθρωπίνης φύσεωος, ὤφθης πανάμωμε, ἀποτεκοῦσα Χριστόν, τὸ πᾶσι δωρούμενον, τὴν αἰώνιον, τοῖς προσκυνοῦσι Δέσποινα, τὸ ἐν σοὶ μέγιστον θαυμα."

meMA.Ode7K.ode = misc_gr_GR_cog.Ode7
meMA.Ode7K.mode = misc_gr_GR_cog.Mode8
meMA.Ode7K.melody = misc_gr_GR_cog.Heirmos
meMA.Ode7K.text = he.h.m8_gr_GR_cog.EknoonProstagma.text

meMA.Ode8C11.ode = misc_gr_GR_cog.Ode8
meMA.Ode8C11.mode = misc_gr_GR_cog.Mode4
meMA.Ode8C11.melody = he.h.m4_gr_GR_cog.PaidasEvageis.name
meMA.Ode8C11.text = " Γνώμῃ ἀθλητὰ ἀκαταπλήκτῳ, ἀνύων τῆς μαρτυρίας σου τὸν δίαυλον, τοῦ ἐχθροῦ κατέπληξας, ἅπαν ἐπινόημα· ἀφλέκτως ἀνημμένους γὰρ ἔφερες ἄνθρακας, χερσί σου καὶ κατέφλεξας πᾶσαν, δεισιδαιμονίαν, τῆς πλάνης καὶ ἀπάτην."

meMA.Ode8C12.ode = misc_gr_GR_cog.Ode8
meMA.Ode8C12.mode = misc_gr_GR_cog.Mode4
meMA.Ode8C12.melody = he.h.m4_gr_GR_cog.PaidasEvageis.name
meMA.Ode8C12.text = "Ἔστης πρὸ τοῦ βήματος ἀνδρείως, ἀπίστων ὁμολογῶν Χριστοῦ τὴν σάρκωσιν· ἔνθεν ἀνενέργητα, ἐν σοὶ καθωράθησαν, θηρίων τὰ ὁρμήματα, καὶ πᾶσα βάσανος, καὶ φλόγες καὶ ξεσμοὶ καὶ συνθλίψεις, περιβεβλημένῳ, τοῦ Πνεύματος τὴν χάριν."

meMA.Ode8C13.ode = misc_gr_GR_cog.Ode8
meMA.Ode8C13.mode = misc_gr_GR_cog.Mode4
meMA.Ode8C13.melody = he.h.m4_gr_GR_cog.PaidasEvageis.name
meMA.Ode8C13.text = "Ῥόδος ἡ περίφημος καυχᾶται, εὑρέσει τοῦ σοῦ ναοῦ καὶ τῆς εἰκόνος σου, Ἐκκλησία πᾶσα δέ, χαίρει εὑραμένη σε, προστάτην καὶ ὑπέρμαχον Μάρτυς θερμότατον· διὸ καὶ τὴν ἁγίαν σου μνήμην, ἄγει χαρμοσύνως, Φανούριε τρισμάκαρ."

meMA.Ode8C1T.ode = misc_gr_GR_cog.Ode8
meMA.Ode8C1T.mode = misc_gr_GR_cog.Mode4
meMA.Ode8C1T.melody = he.h.m4_gr_GR_cog.PaidasEvageis.name
meMA.Ode8C1T.text = "Ἄφλεκτος τὸ πῦρ διεφυλάχθη, τεκοῦσα τὸ τῆς Θεότητος ἐν σώματι, Ἄχραντε πανάμωμε, μόνη ἀειπάρθενε· ὡς μέγα τὸ μυστήριον τῆς σῆς κυήσεως! διὸ κατάφλεξόν μου τὴν ὕλην, πάσης ἁμαρτίας, τῇ σῇ φιλανθρωπίᾳ."

meMA.Ode8K.ode = misc_gr_GR_cog.Ode8
meMA.Ode8K.mode = misc_gr_GR_cog.Mode8
meMA.Ode8K.melody = misc_gr_GR_cog.Heirmos
meMA.Ode8K.text = he.h.m8_gr_GR_cog.EvlogeitePaides.text

meMA.Ode9C11.ode = misc_gr_GR_cog.Ode9
meMA.Ode9C11.mode = misc_gr_GR_cog.Mode4
meMA.Ode9C11.melody = he.h.m4_gr_GR_cog.ApasGigenis.name
meMA.Ode9C11.text = "Στόματι λαμπρῷ, Χριστοῦ ὡμολόγησας τὸ μέγα ὄνομα, ἄνθος τῆς νεότητος, καὶ πᾶσαν ἄλλην λιπὼν ἀπόλαυσιν, Φανούριε πανθαύμαστε, καὶ χαίρων ἤνυσας, τοὺς μεγίστους, πόνους τῆς ἀθλήσεως, ὡς Χριστοῦ στρατιώτης ἀήττητος."

meMA.Ode9C12.ode = misc_gr_GR_cog.Ode9
meMA.Ode9C12.mode = misc_gr_GR_cog.Mode4
meMA.Ode9C12.melody = he.h.m4_gr_GR_cog.ApasGigenis.name
meMA.Ode9C12.text = "Ἰνα τῆς σεπτῆς, Φανούριε τύχωσιν ἐπιστασίας σου, ἱερεῖς οἱ δέσμιοι, τῇ χάριτί σου θερμῶς προσέπεσον, καὶ παραδόξως Ἅγιε ἠλευθερώθησαν, τῇ ὀξείᾳ, Μάρτυς ἀντιλήψει σου, ἀνυμνοῦντες τὸ μέγιστον θαῦμά σου."

meMA.Ode9C13.ode = misc_gr_GR_cog.Ode9
meMA.Ode9C13.mode = misc_gr_GR_cog.Mode4
meMA.Ode9C13.melody = he.h.m4_gr_GR_cog.ApasGigenis.name
meMA.Ode9C13.text = "Μέγαν ἀληθῶς, ποοστάτην καὶ ἔφορον Μάρτυς Φανούριε, πανταχοῦ σε κέντηναι, οἱ τὸ σεπτόν σου καλοῦντες ὄνομα, καὶ τάχος τῆς εὐνοίας σου τὰ δῶρα δέχονται· διὰ τοῦτο, τὴν ἁγίαν μνήμην σου, χαρμοσύνως τελοῦμεν ὑμνοῦντές σε."

meMA.Ode9C14.ode = misc_gr_GR_cog.Ode9
meMA.Ode9C14.mode = misc_gr_GR_cog.Mode4
meMA.Ode9C14.melody =he.h.m4_gr_GR_cog.ApasGigenis.name
meMA.Ode9C14.text = "Ὁ νεοφανής, κἂν πάλαι ἠγώνισται Μάρτυς Φανούριος, ἀνυμνολογείσθω μοι, ὡς τοῦ Σωτῆρος ὁπλίτης ἔνθεος· φανερωθεὶς ἐν Ῥόδῳ γὰρ πᾶσιν ἐπέφανε, πρυτανεύων, δαψιλῆ δωρήματα, τοῖς προστρέχουσι τούτῳ ἑκάστοτε."

meMA.Ode9C1T.ode = misc_gr_GR_cog.Ode9
meMA.Ode9C1T.mode = misc_gr_GR_cog.Mode4
meMA.Ode9C1T.melody = he.h.m4_gr_GR_cog.ApasGigenis.name
meMA.Ode9C1T.text = "Ὕμνησαν Ἁγνή, τὸ μέγα μυστήριον τῆς σῆς κυήσεως, τάξεις ὑπερκόσμιοι, Θεὸν ὁρῶσαι ἐν σοὶ σαρκούμενον, πᾶσα ἡ γῆ δὲ πέπλησται τῆς σῆς αἰνέσεως, ὅτι πάντες, τῇ κυοφορίᾳ σου, τῆς ἀρχαίας κατάρας ἐῤῥύσθημεν."

meMA.Ode9K.ode = misc_gr_GR_cog.Ode9
meMA.Ode9K.mode = misc_gr_GR_cog.Mode8
meMA.Ode9K.melody = misc_gr_GR_cog.Heirmos 
meMA.Ode9K.text = he.h.m8_gr_GR_cog.MystikosEiTheotoke.text

meMA.Ode9K2.ode = misc_gr_GR_cog.Ode9
meMA.Ode9K2.mode = misc_gr_GR_cog.Mode8
meMA.Ode9K2.melody = misc_gr_GR_cog.Heirmos
meMA.Ode9K2.text = he.h.m8_gr_GR_cog.ODiaVroseos.text

meMA.Exaposteilarion1.mode = misc_gr_GR_cog.Mode2
meMA.Exaposteilarion1.melody = he.a.m2_gr_GR_cog.ToisMathitaisSynelthomen.name
meMA.Exaposteilarion1.text = "Μαρτυρικῶς ἠγώνισαι, στεῤῥοτάτῃ καρδίᾳ, καὶ τοῦ ἐχθροῦ κατέβαλες, τὸ μαινόμενον θράσος, ποικιλοτρόποις αἰκίαις, ὁμιλήσας ἀνδρείως, Μεγαλομάρτυς ἔνδοξε, καὶ στεφάνοις τῆς νίκης παρὰ Χριστοῦ, εὐκλεῶς Φανούριε ἐκοσμήθης· ᾧ πρέσβευε δεόμεθα, ὑπὲρ τῶν σὲ ἀνυμνούντων."

meMA.ExapTheotokion.mode = misc_gr_GR_cog.Mode2
meMA.ExapTheotokion.melody = he.a.m2_gr_GR_cog.ToisMathitaisSynelthomen.name
meMA.ExapTheotokion.text = "Μετὰ σαρκὸς ἐκύησας, τὸν ὑπέρθεον Λόγον, ἀνεκφοιτήτως πάναγνε, ἐκ τῶν κόλπων τῶν ἄνω, σκηνώσαντα σῇ νηδύι, ἀνεκφράστῳ ἐλέει, εἰς κόσμου ἀνακαίνισιν, καὶ ἀνάπλασιν πάντων τῶν εὐσεβῶς, τὴν σὴν προσκυνούντων κυοφορίαν, καὶ ἀνυμνούντω Δέσποινα, ὡς Θεοῦ σε Μητέρα."

meMA.Lauds1.mode = misc_gr_GR_cog.Mode1
meMA.Lauds1.melody = he.a.m1_gr_GR_cog.TonOuranionTagmaton.name
meMA.Lauds1.text = "Τὸν ἀθλητὴν τοῦ Κυρίου μέγαν Φανούριον, τὸν πάλαι ἠθληκότα, δι' ἀγάπην Κυρίου, καὶ ἄγνωστον τελοῦντα χρόνοις τοῖς πρίν, ἐν τῇ Ῥόδῳ δὲ ὕστερον, φανερωθέντα τῇ θείᾳ ἐπισκοπῆ, φιλομάρτυρες τιμήσωμεν."

meMA.Lauds2.mode = misc_gr_GR_cog.Mode1
meMA.Lauds2.melody = he.a.m1_gr_GR_cog.TonOuranionTagmaton.name
meMA.Lauds2.text = "Φῶς φερωνύμως αὐγάζεις πᾶσι Φανούριε, λαμπρῶς ἐξανατείλας, τῇ Χριστοῦ Ἐκκλησίᾳ, καὶ νύκτα διαλύεις τῶν πειρασμῶν, καὶ κινδύνων καὶ θλίψεων, τῆς παμφαοῦς προστασίας σου ταῖς αὐγαῖς, ὡς ἡμῶν πρέσβυς πρὸς Κύριον."

meMA.Lauds3.mode = misc_gr_GR_cog.Mode1
meMA.Lauds3.melody = he.a.m1_gr_GR_cog.TonOuranionTagmaton.name
meMA.Lauds3.text = "Τοῦ μαρτυρίου τοὺς ἄθλους στεῤῥῶς διήνυσας, καὶ ὤφθης ὑπεράνω, καὶ πυρὸς καὶ σιδήρου, στομώσας σου τὸ σῶμα πόθῳ Χριστοῦ, ἀθλοφόρε Φανούριε· διὸ πλουσίων ἐπάθλων παρὰ Χριστοῦ, ἐκομίσω τὴν ἀντίδοσιν."

meMA.Lauds4.mode = misc_gr_GR_cog.Mode1
meMA.Lauds4.melody = he.a.m1_gr_GR_cog.TonOuranionTagmaton.name
meMA.Lauds4.text = "Τοὺς ἱερεῖς ὡς ἐῤῥύσω τοὺς πρὶν δεσμώτας σοφέ, τῇ σῇ πρὸς τὸν Δεσπότην, θαυμαστῆ παῤῥησίᾳ, οὕτω πάσης ῥύου ἡμᾶς συμφορᾶς, καὶ ἀνάγκης Φανούριε, τοὺς προσιόντας τῇ σκέπῃ σου τῇ σεπτῆ, καὶ ὑμνοῦντάς σου τὴν ἄθλησιν."

meMA.LaudsGlory.mode = misc_gr_GR_cog.Mode5
meMA.LaudsGlory.melody  = ""
meMA.LaudsGlory.text = "Ἀθλητικοῖς σκάμμασι, τὸν Χριστὸν ἐδόξασας, σαὐτὸν ἀρνησάμενος, ἀθλοφόρε Φανούριε· προθύμως γὰρ ἀπεδύσω, τῇ δι' αἵματος πάλῃ, καὶ θάνατον ἀθανασίας πρόξενον ἐδέξω, ὑπὲρ τῆς πάντων ζωῆς· διὸ ἀιδίων γερῶν ἠξίωσαι, καὶ ἀθανάτων ἀμοιβῶν μετέσχες, καὶ προστάτης θερμότατος, τῇ Ἐκκλησίᾳ ἐδόθης. Ἀλλ' ὦ Μαρτύρων ἐγκαλλώπισμα, μὴ παύσῃ, ἡμῖν ἱλεούμενος, Χριστὸν τὸν φιλάνθρωπον."

meMA.LaudsTheotokion.mode = misc_gr_GR_cog.Mode5
meMA.LaudsTheotokion.melody  = ""
meMA.LaudsTheotokion.text = oc.m5.d3_gr_GR_cog.ocVE.AposTheotokion.text

meMA.LaudsSundayVerse1.text = "" //for media

meLI.SeasonalKontakion.mode = me.m09.d08_gr_GR_cog.meMA.Kontakion1.mode
meLI.SeasonalKontakion.melody  = ""
meLI.SeasonalKontakion.text = me.m09.d08_gr_GR_cog.meMA.Kontakion1.text

meLI.CommunionHymn.text = "" //for media

meMegalynarion.text = "Χαίροις ὦ Φανούριε ἀθλητά, ὁ πᾶσι παρέχων, τὰ αἰτήματα συμπαθῶς· χαίροις εὐσεβούντων, ὁ μέγας ἀντιλήπτωρ, καὶ πάσης Ἐκκλησίας, θεῖον ἀγλάισμα."

