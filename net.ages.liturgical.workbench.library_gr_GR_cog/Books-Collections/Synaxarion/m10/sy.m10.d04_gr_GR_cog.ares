A_Resource_Whose_Name = sy.m10.d04_gr_GR_cog

syMA.commemoration01.text = "Τῇ Δʹ τοῦ αὐτοῦ μηνὸς μνήμη τοῦ ἐν Ἁγίοις πατρὸς ἡμῶν Ἱεροθέου, Ἐπισκόπου Ἀθηνῶν."
syMA.commemoration01.couplet1.title = titles_gr_GR_cog.Stichoi
syMA.commemoration01.couplet1.verse1 = "Ἱερόθεος ἱερώθη σοι πάλαι·"
syMA.commemoration01.couplet1.verse2 = "Νῦν δ̉ αὖ μεταστάς, καὶ συνήφθη σοι, Λόγε."
syMA.commemoration01.single1 = "Ἠοῖ σῆμα κάλυψε τετάρτῃ Ἱερόθειον."
syMA.commemoration01.narration.p01 = "Οὗτος τῶν ἐν τῷ Ἀρείῳ Πάγῳ ἐννέα βουλευτῶν εἷς ἦν. Προκατηχηθεὶς δὲ παρὰ τοῦ Ἀποστόλου Παύλου, Ἐπίσκοπος χειροτονεῖται Ἀθηνῶν· καὶ αὐτὸς τὸν μέγαν Διονύσιον τὴν εἰς Χριστὸν κατηχεῖ πίστιν. Αὐτὸς δὲ καὶ ἐπὶ τῇ κηδείᾳ τῆς ὑπεραγίας Θεοτόκου ἦν ἐξάρχων, ἐπὶ τῇ συνελεύσει τῶν ἁγίων Ἀποστόλων, ὅλος ἐκδημῶν, ὅλος ἐξιστάμενος καὶ παρὰ πάντων, ὧν ἠκούετο καὶ ὡρᾶτο, θεόληπτος καὶ θεῖος ὑμνολόγος φαινόμενος. Καλῶς δὲ καὶ θεοφιλῶς πολιτευσάμενος, καὶ Θεὸν τῇ πολιτείᾳ καὶ τοῖς κατορθώμασιν εὐφράνας, πρὸς Κύριον ἐξεδήμησε."

syMA.commemoration02.text = "Τῇ αὐτῇ ἡμέρᾳ μνήμη τοῦ ἁγίου Ἱερομάρτυρος Πέτρου Καπιτωλίων."
syMA.commemoration02.couplet1.title = titles_gr_GR_cog.Stichoi
syMA.commemoration02.couplet1.verse1 = "Εὔθηκτος ὢν μάχαιρα Πνεύματος Πέτρος,"
syMA.commemoration02.couplet1.verse2 = "Τὸ τοῦ ξίφους εὔθηκτον οὐκ ἐδειλία."
syMA.commemoration02.narration.p01 = "Οὗτος ἦν γέννημα καὶ θρέμμα τῆς αὐτῆς πόλεως, σοφὸς ἄγαν καὶ συνέσει πολλῶν διαφέρων. Γάμῳ δὲ προσομιλήσας καὶ παῖδας τρεῖς ἀποτεκών, τὸ μοναστὴν βίον ὑπῆλθε· καὶ Πρεσβύτερος βίᾳ τιμηθεὶς παρὰ τοῦ τὸν θρόνον ἰθύνοντος Βόστρων, ὡς διδάσκαλος χριστιανῶν τῷ τῶν Ἀγαρηνῶν διαβάλλεται ἐθνάρχῃ· καὶ ἐν τῇ τῶν Δαμασκηνῶν ἀχθείς, διὰ τὴν τοῦ Χριστοῦ ἀγάπην, πρῶτον μὲν τὴν γλῶτταν τμηθείς, τρανότερον καὶ ὀξύτερον ἐξεβόησεν. Εἶθʼ οὕτω τὴν δεξιὰν χεῖρα ἀφαιρεῖται, καὶ τοὺς πόδας. Εἶτα τοὺς ὀφθαλμοὺς ἐξορύττεται καὶ σταυρῷ προσπήγνυται καὶ τὴν κεφαλὴν ἀποτέμνεται, καὶ πυρὶ τὰ ὀστᾶ πυρποληθείς, τῷ ποταμῷ ἀπεῤῥίφη."

syMA.commemoration03.text = "Τῇ αὐτῇ ἡμέρᾳ μνήμη τῆς ἁγίας Μάρτυρος Δομνίνης καὶ τῶν θυγατέρων αὐτῆς Βερίνης καὶ Προσδόκης."
syMA.commemoration03.couplet1.title = titles_gr_GR_cog.Stichoi
syMA.commemoration03.couplet1.verse1 = "Τὸ τοῦ ποταμοῦ ῥεῦμα ῥύμμα τρεῖς κόραι"
syMA.commemoration03.couplet1.verse2 = "Βιωτικῶν ἔχουσιν ἀγνοημάτων."
syMA.commemoration03.narration.p01 = "Αὗται αἱ γυναῖκες θείῳ ζήλῳ τρωθεῖσαι, καταλιποῦσαι οἰκίας καὶ συγγενεῖς, πρὸς τὴν ἀλλοτρίαν μετετάξαντο· καὶ τὸ λοιπὸν φεύγουσαι, κατέλαβον τὴν Ἔδεσσαν. Ἐκεῖσε τοίνυν διατριβουσῶν, ἐξαίφνης ἐφίσταται ὁ ἀνὴρ καὶ πατήρ, στρατιώτας ἔχων πρὸς τὴν σύλληψιν τῆς θήρας. Ὡς δὲ συνελήφθησαν, κατέλαβον τὴν Ἱεράπολιν· ποταμὸς δὲ παραῤῥεῖ τὴν ὁδὸν ἐκείνην, καθʼ ἣν ἐπανίεσαν. Αὗται, λαθοῦσαι τοὺς στρατιώτας, ἀριστοποιουμένους καὶ μεθύοντας, εὐχῇ συντόμῳ χρησάμεναι, εἰσῆλθον εἰς τὸν ποταμόν, καὶ ἀφῆκαν ἑαυτὰς διὰ τῶν ῥευμάτων· καὶ οὕτως ἐτελειώθησαν διὰ τῆς τοῦ ὕδατος πνιγμονῆς."

syMA.commemoration04.text = "Τῇ αὐτῇ ἡμέρᾳ μνήμη τοῦ ἁγίου Μάρτυρος Αὐδάκτου καὶ Καλλισθένης τῆς αὐτοῦ θυγατρός."
syMA.commemoration04.couplet1.title = titles_gr_GR_cog.Stichoi
syMA.commemoration04.couplet1.verse1 = "Ξίφει θανών, Αὔδακτε Μάρτυς Κυρίου,"
syMA.commemoration04.couplet1.verse2 = "Σὺν Μάρτυσι ζῇς καὶ Θεὸν ζῶντα βλέπεις."
syMA.commemoration04.couplet2.verse1 = "Θεοῦ θεωρεῖ κάλλος ἡ Καλλισθένη,"
syMA.commemoration04.couplet2.verse2 = "Οὗπερ τὸ θεῖον εἶχεν εἰς σκέπην σθένος."
syMA.commemoration04.narration.p01 = "Οὗτος ὑπῆρχεν ἐξ Ἐφεσίων τῆς Ἀσίας· ὃς καὶ δοὺξ δουκῶν γεγονώς, καὶ Ἔπαρχος Μαξιμίνου, ἐν πλούτῳ καὶ συνέσει πολλῶν διαφέρων. Διὰ δὲ τὸ μὴ θελῆσαι αὐτὸν ἐκδοῦναι πρὸς γάμον τὴν ἑαυτοῦ θυγατέρα τῷ βασιλεῖ, ὡς ἀλλοτρίῳ τῆς πίστεως, τὴν οὐσίαν δημεύεται· καὶ εἰς Μελιτινὴν ἐξορισθείς, τὴν κεφαλὴν ἀφαιρεῖται. Ἡ δὲ Καλλισθένη τὴν κεφαλὴν κειραμένη καὶ ἀνδρικὸν σχῆμα περιβαλλομένη, ἐν Νικομηδείᾳ ἐκρύπτετο. Μετὰ δὲ χρόνους ὀκτώ, πρός τινα γυναῖκα ἦλθεν ἐπὶ τὴν Θρᾴκην, ἧς ἡ θυγάτηρ τοὺς ὀφθαλμοὺς ἐλελώβητο· ἣν καὶ ἰασαμένην, χάριν τῆς ἰάσεως, πρὸς κοινωνίαν γάμου οἱ τεκόντες ἁρμόσαι ταύτην, ἄνδρα πάντες εἶναι οἰόμενοι, τῇ ἰδίᾳ ἐβουλήθησαν θυγατρί. Ἡ δέ, ἀναγκασθεῖσα, λέγει τὰ καθʼ αὑτήν, καὶ ἐκπλαγέντες ὥσπερ εἰκός, ἐδόξασαν τὸν Θεόν."
syMA.commemoration04.narration.p02 = "Τοῦ οὖν Μαξιμίνου ἀναιρεθέντος, κρατεῖ τῆς βασιλείας Λικίνιος· τούτου τῇ γυναικὶ πιστῇ οὔσῃ, ἀδελφῇ τοῦ μεγάλου Κωνσταντίνου, ἐμφανίζεται ἡ Καλλισθένη, καὶ ἐκτίθεται πάντα τὰ συμβάντα αὑτῇ. Ἡ δὲ προσλαμβάνει ταύτην καὶ ὡς μητέρα καθιστᾷ τοῦ ἑαυτῆς υἱοῦ· καὶ οὕτως ἡ μακαρία Καλλισθένη πᾶσαν τὴν πατρικὴν οὐσίαν, ἣν ἀφείλετο ὁ Μαξιμῖνος, ἀπολαμβάνει· καὶ τὸ ἅγιον λείψανον τοῦ πατρὸς αὐτῆς, ἀπὸ Μεσοποταμίας εἰς Ἀσίαν κομίζει· καὶ μαρτυρεῖον ἐν ὀνόματι αὐτοῦ δειμαμένη καθιεροῖ· καὶ τὸ λειπόμενον τοῦ ἑαυτῆς βίου ἀποστολικῶς διανύσασα, πρὸς Κύριον ἐξεδήμησε."

syMA.commemoration05.text = "Τῇ αὐτῇ ἡμέρᾳ μνήμη τοῦ ὁσίου Πατρὸς ἡμῶν Ἀμμοῦν τοῦ Αἰγυπτίου."
syMA.commemoration05.couplet1.title = titles_gr_GR_cog.Stichoi
syMA.commemoration05.couplet1.verse1 = "Ἀσκήσεως διῆλθε τὴν στενὴν τρίβον,"
syMA.commemoration05.couplet1.verse2 = "Ἀμμοῦν ὁ θεῖος, καὶ τρυφῆς εὗρε πλάτος."
syMA.commemoration05.narration.p01 = "Οὗτος Αἰγύπτιος ἦν τὸ γένος· καὶ ἐκ τῶν γονέων ὀρφανὸς γενόμενος, καὶ παρὰ τοῦ θείου αὐτοῦ ἀναγκασθείς, γυναικὶ συνεζεύχθη, μηδόλως προσχὼν αὐτῇ ὡς γυναικί, ἀλλʼ ὡς ἀδελφῇ, ἐκ συνθήκης ἀμφοτέρων. Συνοικήσας δὲ αὐτῇ ἔτη δέκα ὀκτώ, ἦν σχολάζων ἐν τῷ Βαλσαμῶνι*, πολὺν αὐτῷ πόνον καὶ κόπον παρέχοντι. Μετὰ ταῦτα, ἀναχωρήσας ἐκεῖθεν, προσφοιτᾷ Ἀντωνίῳ τῷ μεγάλῳ, καὶ λίαν θαυμασθεὶς ὑπʼ αὐτοῦ, πολλοῖς ἐγένετο ὠφέλεια, καὶ μάλιστα διὰ τὰ γινόμενα ὑπʼ αὐτοῦ ἀπόῤῥητα θαύματα."
syMA.note1 = "Βαλσαμών ἐστιν ὄνομα περιεκτικόν, δηλοῦν τόπον ἢ κῆπον, περιέχοντα φυτὰ τοῦ βαλσάμου, ὅπερ καὶ βάλσαμος λέγεται θηλυκῶς. Ἥτις βάλσαμος (κατὰ τὸν Παλλάδιον) δίκην ἀμπέλου φυτεύεται, γεωργουμένη καὶ κλαδευομένη, πολὺν ἔχουσα πόνον."

syMA.commemoration06.text = "Τῇ αὐτῇ ἡμέρᾳ μνήμη τῶν ἁγίων Μαρτύρων Φαύστου, Γαΐου, Εὐσεβίου καὶ Χαιρήμονος, τῶν Διακόνων."
syMA.commemoration06.narration.p01 = ""

syMA.lastline = "Ταῖς τῶν Ἁγίων σου πρεσβείαις, ὁ Θεός, ἐλέησον ἡμᾶς. Ἀμήν."

cl.syMA.commemoration01.text = "[saint/com 1]"

cl.syMA.commemoration02.text = "[saint/com 2]"

cl.syMA.commemoration03.text = "[saint/com 3]"

cl.syMA.commemoration04.text = "[saint/com 4]"

cl.syMA.commemoration05.text = "[saint/com 5]"

cl.syMA.commemoration06.text = "[saint/com list]"

