A_Resource_Whose_Name = sy.m10.d19_gr_GR_cog

syMA.commemoration01.text = "Τῇ ΙΘʹ τοῦ αὐτοῦ μηνὸς μνήμη τοῦ ἁγίου Προφήτου Ἰωήλ."
syMA.commemoration01.couplet1.title = titles_gr_GR_cog.Stichoi
syMA.commemoration01.couplet1.verse1 = "Ὁ γῆς Ἰωὴλ ἐκτραγῳδήσας πάθη,"
syMA.commemoration01.couplet1.verse2 = "Μετῆλθεν ἐκ γῆς εἰς τόπον κρείττω πάθους."
syMA.commemoration01.single1 = "Ἐννεακαιδεκάτῃ μόρος ἀμφ' ἐκάλυψεν Ἰωήλ."
syMA.commemoration01.narration.p01 = "Ὃς ἑρμηνεύεται ἀγάπη Κυρίου ἢ ἀρχὴ ἢ ἀπαρχὴ Θεοῦ. Οὗτος ἦν ἐκ σπέρματος Ῥουβίμ, ἀγροῦ τοῦ Μεθομοῤῥῶν· καὶ προφητεύσας περὶ λιμοῦ καὶ ἐκλείψεως θυσιῶν καὶ πάθους δικαίου Προφήτου, δι' αὐτοῦ ἀνακαινιζομένης εἰς σωτηρίαν πάσης τῆς γῆς, ἀπέθανε καὶ ἐτάφη ἐν τῇ γῇ αὑτοῦ."

syMA.commemoration02.text = "Τῇ αὐτῇ ἡμέρᾳ μνήμη τοῦ ἁγίου Μάρτυρος Οὐάρου καὶ τῶν σὺν αὐτῷ."
syMA.commemoration02.couplet1.title = titles_gr_GR_cog.Stichoi
syMA.commemoration02.couplet1.verse1 = "Ξεσμοὺς ἀπείρους καρτεροῦντος Οὐάρου,"
syMA.commemoration02.couplet1.verse2 = "Σατὰν πλάνης ἔξαρχος, Οὐαί μοι! λέγει."
syMA.commemoration02.narration.p01 = "Οὗτος ἐπὶ Μαξιμιανοῦ τοῦ βασιλέως ἦν, στρατευόμενος ἐν Αἰγύπτῳ, γένους ὢν ἐπισήμου καὶ λαμπροῦ καὶ εὐσεβοῦς. Ἐγκλεισθέντων δέ τινων ἁγίων, ἑπτὰ τὸν ἀριθμόν, ἐπὶ χρόνον πολύν, ἐπεμελεῖτο αὐτῶν ὁ ἅγιος Οὔαρος καθ' ἑκάστην. Ἑνὸς δὲ τῶν ἑπτὰ ἀναπαυσαμένου, κατέταξεν ἑαυτὸν ὁ Ἅγιος ἀντ' ἐκείνου· καὶ πρὸς τὸν ἡγεμόνα μετὰ τῶν λοιπῶν ἀχθείς, τύπτεται ῥοπάλοις καὶ ἐπὶ πολὺ ξέεται τὰς πλευράς, καὶ ἐν αὐταῖς ταῖς βασάνοις, ἐπὶ πέντε ὥρας παραταθείσαις, τὴν ψυχὴν τῷ Κυρίῳ ἀποδίδωσι."

syMA.commemoration03.text = "Τῇ αὐτῇ ἡμέρᾳ μνήμη τοῦ ἁγίου Μάρτυρος Σαδὼθ καὶ τῶν σὺν αὐτῷ εἴκοσι καὶ ἑκατὸν Μαρτύρων, ἐν Περσίδι τελειωθέντων."
syMA.commemoration03.couplet1.title = titles_gr_GR_cog.Stichoi
syMA.commemoration03.couplet1.verse1 = "Σαδὼθ ὁ θεῖος τὴν κάραν τμηθεὶς ξίφει,"
syMA.commemoration03.couplet1.verse2 = "Θεοῦ Σαβαὼθ νῦν παρίσταται θρόνῳ."
syMA.commemoration03.couplet2.verse1 = "Δεκὰς δεκαπλῆ Μαρτύρων συμμαρτύρων,"
syMA.commemoration03.couplet2.verse2 = "Καὶ δὶς δέκα θνήσκουσι πληγέντες ξίφει."
syMA.commemoration03.narration.p01 = "Βασιλεύοντος Σαβωρίου ἐν τῇ τῷ Περσῶν χώρᾳ, ὁ ἐν ἁγίοις Πατὴρ ἡμῶν οὗτος, Ἐπίσκοπος ἐκεῖσε ὤν, ἐν μιᾷ τῶν ὑπὸ τὴν βασιλείαν αὐτοῦ ἐνορίᾳ, καὶ τὸν τοῦ Χριστοῦ λαὸν ἐκδιδάσκων τὰ εἰς ψυχικὴν ὠφέλειαν συντείνονται, τινὰς δὲ καὶ τῶν Περσῶν βαπτίζων, διεβλήθη τῷ βασιλεῖ· καὶ προσαχθεὶς αὐτῷ καὶ μὴ πεισθεὶς προσκυνῆσαι τῷ Ἡλίῳ καὶ τῇ Σελήνῃ, τῷ τε ὕδατι καὶ τῷ πυρί, πρῶτον μὲν τύπτεται ῥάβδοις· εἶτα τέμνεται ἀπὸ τοῦ μετώπου ἄχρι τῶν ὀνύχων καὶ ἀφαιρεῖται ἀπὸ τοῦ δέρματος αὐτοῦ λῶρον ἕνα, ἔχοντα τεσσάρων δακτύλων πλάτος· καὶ αὖθις βουνεύροις τύπτεται καὶ ἐπ' ἐκανθῶν καὶ σκολόπων κυλίεται καὶ εἰς κοχλίαν αὐτὸν ἀποσφίγγουσι. Ταῦτα δὲ πάντα γενναίως ὑπομείνας, τὸν βασιλέα πλέον ἐξέμηνε."
syMA.commemoration03.narration.p02 = "Βληθεὶς δὲ εἰς φυλακήν, πάλιν ἄγεται εἰς ἐρώτησιν. Ὑγιὴς δὲ εὑρεθεὶς ἐν ὅλῳ τῷ σώματι, ἐκρεμάσθη κατὰ κεφαλῆς, καὶ ὀβελίσκοις πεπυρακτωμένοις κατατιτρώσκεται ὅλον τὸ σῶμα. Καὶ ἐπεὶ ὁ Ἅγιος εἰς οὐδὲν ταῦτα ἐλογίζετο, ἤκουσε δὲ καὶ τοῦ βασιλέως ἐπαπειλοῦντος, ὅτι ἔμελλε σκορπίσειν τὰ μέλη τούτου· «Πιστεύω τῷ Θεῷ μου, ἀντέφησεν, ὅτι οὕτω διαμεριοῦνται οἱ χριστιανοὶ τὰ λείψανά μου· καὶ ὃς ἐὰν ἐπικαλέσηται τὸν Θεὸν ἐν τῷ ὀνόματί μου, σωτηρίαν εὑρήσει»· καὶ παρευθὺς τὴν γλῶτταν τέμνεται. Ὄμματα δὲ καὶ χεῖρας εἰς οὐρανὸν ἐκτείνας καὶ καθ' ἑαυτὸν προσευξάμενος, φωνῆς ἐξ οὐρανοῦ ἤκουσε λεγούσης· «Ἡ αἴτησίς σου πεπλήρωται, καὶ ἰδοὺ ἔσῃ λαλῶν»· καὶ φυείσης αὐτῷ γλώσσης ἑτέρας, ἐδόξαζε τὸν Θεόν. Ταῦτα βλέποντες οἱ λαοί, ἐξεπλήσσοντο καὶ ἐπίστευσαν ἐπὶ τὸν Κύριον ἡμῶν Ἰησοῦν Χριστὸν ἄνδρες χίλιοι ἑβδομήκοντα καὶ ἕτεροι διακόσιοι."
syMA.commemoration03.narration.p03 = "Ἰδὼν δὲ ὁ βασιλεύς, ὅτι πολλοὶ δι' αὐτοῦ προσέρχονται τῷ Χριστῷ, ξίφει τὴν κεφαλὴν αὐτοῦ ἀποτμηθῆναι προσέταξεν. Ἐπεὶ δὲ καὶ ἕτεροι οὐκ ὀλίγοι ἀνεβόησαν λέγοντες· «Βασιλεῦ καὶ ἡμεῖς χριστιανοί ἐσμεν», καὶ κατ' αὐτῶν ἀπεφήνατο· καὶ λαβόντες αὐτοὺς οἱ στρατιῶται, ἀπήγαγον ἐπὶ τὸν τῆς σφαγῆς τόπον· καὶ προσευξάμενος ὁ Ἅγιος καὶ κατασφραγίσας αὐτούς, ὄντας τὸν ἀριθμὸν ἑκατὸν εἴκοσι, αὐτὸς πρῶτος ἀπετμήθη τὴν κεφαλήν, καὶ καθεξῆς οἱ λοιποί."

syMA.commemoration04.text = "Ὁ ἅγιος Λεόντιος ὁ φιλόσοφος, ἐν εἰρήνῃ τελειοῦται."
syMA.commemoration04.couplet1.title = titles_gr_GR_cog.Stichoi
syMA.commemoration04.couplet1.verse1 = "Σὺ καὶ λογισμοὺς ζῶν νόθους ἦγξας, Πάτερ,"
syMA.commemoration04.couplet1.verse2 = "Καὶ συλλογισμῶν γνοὺς τέχνην ἀπηλλάγης."

syMA.commemoration05.text = "Οἱ ἅγιοι Φῆλιξ πρεσβύτερος καὶ Εὐσέβιος διάκονος, ξίφει τελειοῦνται."
syMA.commemoration05.couplet1.title = titles_gr_GR_cog.Stichoi
syMA.commemoration05.couplet1.verse1 = "Τομὴν κεφαλῶν Εὐσέβιος καὶ Φῆλιξ,"
syMA.commemoration05.couplet1.verse2 = "Φίλην δι' εὐσέβειαν, ὢ πῶς ἠγάπων!"

syMA.commemoration06.text = "Ὁ ὅσιος Πατὴρ ἡμῶν Ἰωάννης ὁ θαυματουργός, ὁ κατὰ τὸ ὄρος τοῦ Ῥίλα ἀσκήσας καὶ τὴν ἐκεῖσε Μονὴν οἰκοδομήσας, ἐν εἰρήνῃ τελειοῦται."
syMA.commemoration06.couplet1.title = titles_gr_GR_cog.Stichoi
syMA.commemoration06.couplet1.verse1 = "Κτήτωρ Μονῆς σύ, ὦ Ἰωάννη, Ῥίλας"
syMA.commemoration06.couplet1.verse2 = "Δειχθείς, κατοικεῖς νῦν μονὰς τὰς ἐν πόλῳ."

syMA.lastline = "Ταῖς τῶν ἁγίων πρεσβείαις, ὁ Θεός, ἐλέησον ἡμᾶς. Ἀμήν."

cl.syMA.commemoration01.text = "[saint/com 1]"

cl.syMA.commemoration02.text = "[saint/com 2]"

cl.syMA.commemoration03.text = "[saint/com 3]"

cl.syMA.commemoration04.text = "[saint/com 4]"

cl.syMA.commemoration05.text = "[saint/com 5]"

cl.syMA.commemoration06.text = "[saint/com list]"
