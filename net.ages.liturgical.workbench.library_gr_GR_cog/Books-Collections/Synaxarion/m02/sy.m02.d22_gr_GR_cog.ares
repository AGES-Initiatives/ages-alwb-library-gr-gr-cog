A_Resource_Whose_Name = sy.m02.d22_gr_GR_cog

syMA.commemoration01.text = "Τῇ ΚΒʹ τοῦ αὐτοῦ μηνός, μνήμη τῆς εὑρέσεως τῶν λειψάνων τῶν Ἁγίων Μαρτύρων τῶν ἐν τοῖς Εὐγενίου, ἥτις συνέβη ἐν τοῖς χρόνοις Ἀρκαδίου τοῦ Βασιλέως."
syMA.commemoration01.couplet1.title = titles_gr_GR_cog.ti.Verses
syMA.commemoration01.couplet1.verse1 = "Φανέντες ἐκ γῆς Μάρτυρες κεκρυμμένοι,"
syMA.commemoration01.couplet1.verse2 = "Αἴρουσι πᾶσαν ἐκ προσώπου γῆς βλάβην."
syMA.commemoration01.single1 = "Εἰκάδα δευτερίην ἀνὰ σεπτὰ φάνη χθονὸς ὀστᾶ."
syMA.commemoration01.narration.p01 = "Θωµᾶ τοῦ Ἁγιωτάτου τὸν θρόνον ἰθύνοντος Κωνσταντινουπόλεως, εὑρέθησαν τὰ ἅγια λείψανα, κείµενα ὑπὸ γῆν, καὶ ἀνελήφθησαν εὐθὺς σεβασµίως παρὰ τοῦ Ἀρχιερέως, συνδροµῆς οὐ τυχούσης ἐκεῖσε γενοµένης, ὅτε καὶ νοσήµατα ἐθεράπευσαν ἀνίατα. Μετὰ δὲ παρολκὴν πολλῶν χρόνων, ἐκ θείας τινὸς ἐπιφανείας, ἀπεκαλύφθησαν ἀνδρί τινι Νικολάῳ κληρικῷ καλλιγράφῳ, εἶναι τὰ λείψανα, τινὰ ἐν τῶν πολλῶν, Ἀνδρονίκου καὶ Ἰουνίας, ὧν ὁ θεῖος Ἀπόστολος µέµνηται ἐν τῇ πρὸς Ῥωµαίους ἐπιστολῇ."

syMA.commemoration02.text = "Τῇ αὐτῇ ἡμέρᾳ, μνήμη τοῦ Ὁσίου Πατρὸς ἡμῶν καῖ ὁμολογητοῦ Ἀθανασίου, τοῦ ἐν τῷ Παυλοπετρίῳ."
syMA.commemoration02.couplet1.title = titles_gr_GR_cog.ti.Verses
syMA.commemoration02.couplet1.verse1 = "Ἀθανάσιος, θρέμμα Παυλοπετρίου,"
syMA.commemoration02.couplet1.verse2 = "Ἀποστόλοις σύνεστι, Παύλῳ καὶ Πέτρῳ."
syMA.commemoration02.narration.p01 = "Οὗτος ὁ Ὅσιος ἐγεννήθη ἐν Κωνσταντινουπόλει, γονέων εὐλαβῶν ὑπάρχων καὶ θεοσεβῶν, καὶ πλουσίων πάνυ. Γενόµενος οὖν εὐλαβὴς ἐξ ἀπαλῶν ὀνύχων, τὸ µοναχικὸν ἐπεπόθησεν ἀµφιάσασθαι σχῆµα. Καὶ δὴ ἀπελθὼν ἐν τοῖς µέρεσι τοῦ τῆς Νικοµηδείας πορθµοῦ, τὴν κόµην ἀπεκείρατο. Τοσοῦτον δὲ ὑψώθη ταῖς ἀρεταῖς, ὡς καὶ Βασιλεῦσι γνώριµος γενέσθαι. Ἐπὶ δὲ τῆς βασιλείας Λέοντος τοῦ Εἰκονοµάχου διαβληθεὶς, ὅτι σέβεται τὰς ἀχράντους εἰκόνας, βασάνοις ὑπεβλήθη πολλαῖς, καὶ πικροτάταις ἐξορίαις καὶ θλίψεσιν. Ἀνένδοτος οὖν διαµείνας, καὶ τὴν ὀρθόδοξον πίστιν µέχρι τέλους διατηρήσας, πρὸς Κύριον ἐξεδήµησεν."

syMA.commemoration03.text = "Τῇ αὐτῇ ἡμέρᾳ, ἡ Ἁγία Ἀνθοῦσα, καὶ οἱ δώδεκα αὐτῆς οἰκέται, ξίφει τελειοῦνται."
syMA.commemoration03.couplet1.title = titles_gr_GR_cog.ti.Verses
syMA.commemoration03.couplet1.verse1 = "Εὔνους ἐφεῦρες, Ἀνθοῦσα, τοὺς οἰκέτας,"
syMA.commemoration03.couplet1.verse2 = "Ξίφει θανούσῃ, συνθανόντας σοι ξίφει."

syMA.commemoration04.text = "Τῇ αὐτῇ ἡμέρᾳ, ὁ Ἅγιος Μάρτυς Συνετὸς ξίφει τελειοῦται."
syMA.commemoration04.couplet1.title = titles_gr_GR_cog.ti.Verses
syMA.commemoration04.couplet1.verse1 = "Ψάλλει Συνετὸς καὶ περ ἐκθνῄσκων ξίφει,"
syMA.commemoration04.couplet1.verse2 = "«Βλέπων ἀσυνετοῦντας ἐξετηκόμην»."

syMA.commemoration05.text = "Τῇ αὐτῇ ἡμέρᾳ, μνήμη τῶν Ὁσίων Πατέρων ἡμῶν Θαλασσίου καὶ Λιμναίου."
syMA.commemoration05.couplet1.title = titles_gr_GR_cog.ti.Verses
syMA.commemoration05.couplet1.verse1 = "Λιμὴν Λιμναῖον καὶ Θαλάσσιον φέρει,"
syMA.commemoration05.couplet1.verse2 = "Ὥς περ θάλασσαν ἐκφυγόντας τὸν βίον."
syMA.commemoration05.narration.p01 = "Τούτων, ὁ µὲν Θαλάσσιος ἐν ὄρει τινὶ τὸ ἀσκητικὸν ἐπήξατο καταγώγιον, ἁπλότητι ἤθους, καὶ φρονήµατος ταπεινότητι πάντας ὑπερβάλλων. Ὁ δέ γε Λιµναῖος, καὶ αὐτὸς τὸν ἀσκητικὸν βίον ὑπεραγασθείς, παρʼ αὐτὸν µὲν τὸν µέγαν ἀφίκετο Θαλάσσιον, νέος πάνυ ὑπάρχων· ὑπʼ αὐτοῦ δὲ τὴν ἀσκητικὴν πολιτείαν ἐκδιδαχθείς, πρὸς τὸν ἀοίδιµον παρεγένετο Μάρωνα· οὗ τὸν βίον ζηλώσας, ἐν ὑπαίθρῳ βιοτεύειν ἠσπάσατο. Καὶ κορυφὴν ὄρους καταλαβών, κώµης τινὸς ὑπερκειµένην, Τάργαλα λεγοµένης, ἐν ταύτῃ διετέλεσεν ἀσκητικῶς βιώσας, οὐ καλύβην πηξάµενος, οὐ σκηνήν, οὐκ οἰκίσκον, ἀλλὰ θριγγίῳ µόνῳ ἐκ ξηρολίθου ἑαυτὸν περιφράξας, τὸν οὐρανὸν εἶχεν ὄροφον."
syMA.commemoration05.narration.p02 = "Ἐντεῦθεν καὶ θαυµάτων χάριν παρὰ Θεοῦ ἐκοµίσατο, ὡς καὶ δαίµονας ἀπελαύνειν, καὶ νόσους ἰᾶσθαι ἀποστολικῶς. Βαδίζων δέ ποτε ὁ Ἅγιος, ὑπὸ ὄφεως ἐδήχθη· ἀλλὰ προσευχῇ µόνῃ κρείττων ὤφθη θανάτου. Καὶ πάθει ποτὲ κοιλικῷ περιπεπτωκὼς (δεινὸν δὲ τοῦτο καὶ λίαν χαλεπὸν), τῇ τοῦ Θεοῦ ἐπικλήσει τὴν θεραπείαν ἐδέξατο. Τοὺς δὲ τὸ βλέπειν ἀφῃρηµένους, καὶ προσαιτεῖν ἠναγκασµένους, συναγαγών, καὶ κελλία οἰκοδοµήσας, ἀνάλογα τῆς τούτων πληθύος, ἐν τούτοις διάγειν ἐκέλευσε, τὴν ἀναγκαίαν αὐτοῖς τροφὴν παρὰ τῶν πρὸς αὐτὸν ἀφικνουµένων ποριζόµενος. Ἐν ὅλοις δὲ τριάκοντα ὀκτώ ἔτεσιν ὑπαίθριος βιούς, ἐν εἰρήνῃ τὸ πνεῦµα τῷ Θεῷ παρέθετο."

syMA.commemoration06.text = "Τῇ αὐτῇ ἡμέρᾳ, ἄθλησις τοῦ Ἁγίου Ἱερομάρτυρος Τελεσφόρου, Ἐπισκόπου Ῥώμης."
syMA.commemoration06.couplet1.title = titles_gr_GR_cog.ti.Verses
syMA.commemoration06.couplet1.verse1 = "Ἠνεγκε καρπὸν τῇ τομῇ Τελεσφόρος,"
syMA.commemoration06.couplet1.verse2 = "Τελεσφορήσας εὐγενὴς οἷα σπόρος."

syMA.commemoration07.text = "Τῇ αὐτῇ ἡμέρᾳ, μνήμη τοῦ Ὁσίου Πατρὸς ἡμῶν Βαραδάτου."
syMA.commemoration07.couplet1.title = titles_gr_GR_cog.ti.Verses
syMA.commemoration07.couplet1.verse1 = "Ἐν γῇ νεκρώσας, ὡς λέγει Παῦλος, μέλη,"
syMA.commemoration07.couplet1.verse2 = "Ζωῆς μετέσχεν ἐν πόλῳ Βαραδᾶτος."
syMA.commemoration07.narration.p01 = "Οὗτος ἐκ πόλεως µὲν ἦν Ἀντιοχείας· τὸν φιλόσοφον δὲ καὶ ἐρηµικὸν ἀσπασάµενος βίον, πρῶτον µὲν ἐν οἰκίσκῳ τινὶ ἑαυτὸν καθεῖρξεν· εἶτα δὲ τὴν ὑπερκειµένην καταλαβὼν ῥαχίαν, καὶ οὐδὲ τῷ σώµατι σύµµετρον, κατασκευάσας κελλίον, ἐν αὐτῷ διῆγε, κατακύπτειν διηνεκῶς ἠναγκασµένος· οὐδὲ γὰρ εἶχεν ὕψος ἰσόµετρον τῷ µήκει τοῦ σώµατος· οὐδὲ σανὶς αὐτῇ συνείρµοστο, ἀλλὰ ταῖς κιγκλίσι παραπλησίως διήνοικτο, καὶ φωταγωγοῖς ἑῴκει τὰς εὐρυτέρας ἐχούσαις τοῦ φωτὸς εἰσόδους. Οὗ χάριν οὔτε τῆς τῶν ὑετῶν ἀπηλλάττετο βλάβης, οὔτε τῆς ἡλιακῆς ἠλευθεροῦτο φλογός."
syMA.commemoration07.narration.p02 = "Πολὺν χρόνον ἐν τούτῳ τῷ τόπῳ διαρκέσας, ὕστερον ἐξελήλυθε, τοῦ Ἐπισκόπου Ἀντιοχέων Θεοδωρήτου εἴξας ταῖς παρακλήσεσιν. Ἵστατο µὲν οὖν διηνεκῶς εἰς οὐρανὸν τὰς χεῖρας ἐκτείνων, καὶ τὸν τῶν ὅλων Θεὸν ἀνυµνῶν· τὸ δὲ σῶµα καλύπτων ἐν δερµατίνῳ χιτῶνι, περὶ τὴν ῥῖνα καὶ τὸ στόµα, βραχεῖαν τῷ πνεύµατι παρείσδυσιν καταλέλοιπε· καὶ τοῦτον ἅπαντα τὸν πόνον ὑπέµεινεν, οὐδὲ σῶµα εὔρωστον ἔχων, ἀλλὰ καὶ λίαν πολλοῖς βαλλόµενον πάθεσι. Ζεούσῃ δὲ προθυµίᾳ πυρπολούµενος, πονεῖν ἐβιάζετο διὰ στεφάνων ἀντίδοσιν, οὓς καὶ πρὸς Θεὸν ἐκδηµήσας ἀναµένει λήψεσθαι."

syMA.lastline = "Ταῖς αὐτῶν ἁγίαις πρεσβείαις, ὁ Θεός, ἐλέησον ἡμᾶς. Ἀμήν."

cl.syMA.commemoration01.text = "[saint/com 1]"

cl.syMA.commemoration02.text = "[saint/com 2]"

cl.syMA.commemoration03.text = "[saint/com 3]"

cl.syMA.commemoration04.text = "[saint/com 4]"

cl.syMA.commemoration05.text = "[saint/com 5]"

cl.syMA.commemoration06.text = "[saint/com list]"

