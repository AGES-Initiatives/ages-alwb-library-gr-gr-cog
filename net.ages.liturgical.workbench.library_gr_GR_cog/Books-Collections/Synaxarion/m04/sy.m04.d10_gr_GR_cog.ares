A_Resource_Whose_Name = sy.m04.d10_gr_GR_cog

syMA.commemoration01.text = "Τῇ Ιʹ τοῦ αὐτοῦ μηνός, μνήμη τῶν Ἁγίων Μαρτύρων Τερεντίου, Ἀφρικανοῦ, Μαξίμου, Πομπηίου, καὶ ἐτέρων τριάκοντα ἕξ· ἔτι δὲ καὶ τῶν περὶ τὸν μακάριον Ζήνωνα καὶ Ἀλέξανδρον καὶ Θεόδωρον."
syMA.commemoration01.couplet1.title = titles_gr_GR_cog.Stichoi
syMA.commemoration01.couplet1.verse1 = "Ἔπαθλα ποῖα τῆς τομῆς Τερεντίῳ;"
syMA.commemoration01.couplet1.verse2 = " μὴ προσέσχεν ὄψις, οὖς ἢ καρδία."
syMA.commemoration01.couplet2.verse1 = "Ἴδωμεν οὓς τέμνουσιν ἀθλητάς, ὅσοι·"
syMA.commemoration01.couplet2.verse2 = "Δεκὰς τετραπλῆ, πρὸς δὲ καὶ ἄλλοι μάλα."
syMA.commemoration01.single1 = "Ἀσφάραγον (ἤτοι λαιμὸν) δεκάτῃ γε Τερέντιος ἐξυπεκάρθη."
syMA.commemoration01.narration.p01 = "Οὗτοι ὑπῆρχον κατὰ τοὺς χρόνους Δεκίου βασιλέως, καὶ Φουρτουνιανοῦ ἡγεμόνος· ὥρμηντο δὲ ἐξ Ἀφρικῆς. Καὶ φοιτήσαντος δόγματος, ἐξόμνυσθαι τὴν εἰς Χριστὸν πίστιν, τοὺς δὲ ταύτης ἀντεχομένους, καὶ μὴ πειθομένους τῷ Βασιλεῖ, παντοίως κολάζεσθαι, ὁρῶντες οὗτοι οἱ τεσσαράκοντα πολλοὺς ὑποσκελιζομένους καὶ πρὸς τὴν πλάνην αὐτομολοῦντας, συνωμονόησαν ἀλλήλοις ἀνδρείως ἐνστῆναι καὶ τῇ τῆς ψυχῆς καὶ τοῦ σώματος γενναιότητι ὑπὲρ Χριστοῦ καλῶς ἀνδρίσασθαι· ἀναμνήσαντες ἀλλήλους καὶ τῶν τοῦ Κυρίου ῥημάτων, ἃ πρὸς τὸ μαρτύριον τοὺς πιστοὺς ἐπήλειφε, μὴ δεδοικέναι, λέγοντος, ἀπὸ τῶν ἀποκτεινόντων τὸ σῶμα, τῆς δὲ ψυχῆς ἐπιλαβέσθαι μὴ δυναμένων."
syMA.commemoration01.narration.p02 = "Ἐπεὶ δὲ προσαχθέντες τῷ ἡγεμόνι Φουρτουνιανῷ περὶ τῆς τοῦ Χριστοῦ δυνάμεως καὶ τῆς ἀσθενείας τῶν παρὰ τοῖς Ἕλλησι τιμωμένων ξοάνων διεξῆλθον, τούτους μὲν ὁ ἡγεμὼν προσέταξε βληθῆναι εἰς φυλακήν, τοὺς δὲ περὶ τὸν μακάριον Ζήνωνα καὶ Ἀλέξανδρον καὶ Θεόδωρον, μεταστειλάμενος, ἤδη καὶ πρότερον εἰς ἐξέτασιν ἐλθόντας, ἀποστῆναι τῆς τοῦ Χριστοῦ πίστεως παρῄνει καὶ προσελθεῖν τοῖς εἰδώλοις. Ἐνστάντων δὲ αὐτῶν καὶ τὸ τῆς πίστεως ἄτρεπτον ἐνδειξαμένων, ἐξ ὧν εἶπον καὶ ἔπαθον, ῥάβδοις ἀκανθώδεσι καὶ τραχείαις καὶ νεύροις βοῶν ἐτύφθησαν, ἐκ διαδοχῆς τῶν τυπτόντων, ἐπὶ τοσοῦτον, ὡς διαδείκνυσθαι τὴν ἔνδον τῶν σπλάγχνων αὐτῶν οἰκονομίαν. Εἶτα ὀβελίσκοις πυρωθεῖσι κατὰ τῶν νώτων ἐπάρησαν, καὶ κατυχεθέντες κράματι, ὄξει συντεθέντι καὶ ἅλατι, τριχίνοις ὑφάσμασιν ὑπετρίβησαν. Ἀπογνοὺς οὖν τὰ κατʼ αὐτοὺς ὁ Ἡγεμών, μᾶλλον δὲ περιαλγὴς γενόμενος, οἷς διὰ προσευχῆς οἱ Ἅγιοι ἐπὶ τῆς γῆς τὰ ξόανα κατέβαλον, ἀποτμηθῆναι τὰς κεφαλὰς αὐτῶν προσέταξεν."
syMA.commemoration01.narration.p03 = "Ἀχθέντες δὲ οἱ περὶ Τερέντιον καὶ παῤῥησιασάμενοι, αὖθις εἰς τὴν φυλακὴν ἐνεβλήθησαν, προσδεθέντες κλοιοῖς περὶ τὸν τράχηλον καὶ πέδαις ὑποβληθέντες τὰς χεῖρας καὶ τοὺς πόδας ἁλύσεσι περιδεθέντες, ὑπήνεγκαν, ὑποκειμένων αὐτοῖς τριβόλων σιδηρῶν, καὶ ἐπὶ πλείστας ἡμέρας ἄσιτοι διέμειναν· εἰσαγωγὴ γὰρ σίτων ἀπηγορεύθη παρὰ τοῦ Ἡγεμόνος τοῖς δεσμοφύλαξιν. Ἀλλʼ ὅμως ἐν αὐτοῖς τοῖς δεινοῖς, ἀντιλήψεως ἔτυχον παρὰ Θεοῦ, διʼ ἐπιστασίας Ἀγγέλων τῶν δεσμῶν ἀποπεσόντων· καὶ τροφῆς αὐτοῖς χορηγηθείσης, αὖθις νεαροὶ τῷ ἡγεμόνι παρέστησαν, καὶ ξεσθέντες θηρίοις ὑπεβλήθησαν, ὧν οὐδὲν αὐτῶν ἥψατο. Ἀπειπὼν οὖν καὶ τὰ κατʼ αὐτοὺς ὁ Ἡγεμών, ξίφει τὰς κεφαλὰς αὐτῶν ἀπέτεμεν."

syMA.commemoration02.text = "Τῇ αὐτῇ ἡμέρᾳ, μνήμη τῆς Ἁγίας Προφήτιδος Ὀλδᾶς."
syMA.commemoration02.couplet1.title = titles_gr_GR_cog.Stichoi
syMA.commemoration02.couplet1.verse1 = "Ἀφῆκεν Ὀλδὰ πνεῦμα μέλλοντα βλέπον,"
syMA.commemoration02.couplet1.verse2 = "Ἡ Πνεύματος γέμουσα θείου πυθία."

syMA.commemoration03.text = "Τῇ αὐτῇ ἡμέρᾳ, μνήμη τῶν Ἁγίων Μαρτύρων Ἰακώβου Πρεσβυτέρου καὶ Ἀζᾶ Διακόνου."
syMA.commemoration03.couplet1.title = "Στίχοι εἰς τὸν Ἰάκωβον"
syMA.commemoration03.couplet1.verse1 = "Τὸν Ἰάκωβον καὶ τετμημένον γράφω,"
syMA.commemoration03.couplet1.verse2 = "Καὶ τῆς τομῆς φέροντα μισθὸν τὸ στέφος."
syMA.commemoration03.couplet2.title = "Εἰς τὸν Ἀζᾶ"
syMA.commemoration03.couplet2.verse1 = "Τμηθεὶς ὁ Χριστοῦ Λευΐτης Ἀζᾶ κάραν,"
syMA.commemoration03.couplet2.verse2 = "Χριστοῦ τὸν ἐχθρὸν Λευϊαθὰν αἰσχύνει."
syMA.commemoration03.narration.p01 = "Οὗτοι ὑπῆρχον κατὰ τοὺς χρόνους Σαβωρίου, βασιλέως Περσῶν· καὶ ὁ μὲν Ἰάκωβος ὥρμητο ἀπὸ κώμης λεγομένης Φαρναθά· ὁ δὲ Ἀζᾶς ἀπὸ κώμης λεγομένης Βιθνηορᾶ. Συλληφθέντες δὲ καὶ παραστάντες τῷ ἀρχιμάγῳ Ἀχοσχαργάν, καὶ τὸν Χριστὸν παῤῥησίᾳ ὁμολογήσαντες, σίναπι μετὰ ὄξους τοῖς μυκτῆρσιν ἐδέξαντο. Εἶτα τύπτονται καὶ μετεωρίζονται γυμνοὶ καὶ ὑπαίθριοι, τῷ νυκτερινῷ ψύχει καταπηγνύμενοι. Εἶτα κατενεχθέντες καὶ μὴ πεισθέντες θῦσαι τῷ ἡλίῳ καὶ πυρί, προστάξει τοῦ Ἄρχοντος, τὰς κεφαλὰς ἀποτέμνονται, καὶ οὕτω στεφανηφόροι ἀνῆλθον ἐν οὐρανοῖς."

syMA.commemoration04.text = "Ὁ Ἅγιος Νεομάρτυς Δῆμος ὁ ἐν Σμύρνῃ μαρτυρήσας κατὰ τὸ ἔτος ᾳψξγʹ (1763), ξίφει τελειοῦται."
syMA.commemoration04.couplet1.title = titles_gr_GR_cog.Stichoi
syMA.commemoration04.couplet1.verse1 = "Δήμοις ἀθλητῶν, μὴ φοβηθεὶς δημίους,"
syMA.commemoration04.couplet1.verse2 = "Δῆμος συνηρίθμηται ἀθλητὴς νέος."

syMA.commemoration05.text = "Τῇ αὐτῇ ἡμέρᾳ, μνήμη τοῦ ἐν ἁγίοις πατρὸς ἡμῶν Γρηγρορίου τοῦ Εʹ, τοῦ νέου ἱερομάρτυρος, ἀρχιεπισκόπου Κωνσταντινουπόλεως καὶ Οἰκουμενικοῦ Πατριάρχου, τοῦ δι’ἀγχόνης μαρτρήσαντος ἐν αὐτῇ κατὰ τὸ ἔτος ᾳωκαʹ (1821)."
syMA.commemoration05.couplet1.title = titles_gr_GR_cog.Stichoi
syMA.commemoration05.couplet1.verse1 = "Ἐν ἀγχόνῃ κἂν τέθνηκας, Πατριάρχα,"
syMA.commemoration05.couplet1.verse2 = "Ὅμως γε ἀεὶ ζῇς ἐν Ἐδὲμ τῇ θείᾳ."
syMA.commemoration05.couplet2.title = "Ἕτεροι"
syMA.commemoration05.couplet2.verse1 = "Ποιμὴν ὢν καλὸς τῆς Χριστοῦ Ἐκκλησίας"
syMA.commemoration05.couplet2.verse2 = "Ὑπὲρ ταύτης τέθνηκας προθύμως, Πάτερ."

syMA.lastline = "Ταῖς τῶν Ἁγίων σου πρεσβείαις, Χριστὲ ὁ Θεός, ἐλέησον ἡμᾶς."

cl.syMA.commemoration01.text = "[saint/com 1]"

cl.syMA.commemoration02.text = "[saint/com 2]"

cl.syMA.commemoration03.text = "[saint/com 3]"

cl.syMA.commemoration04.text = "[saint/com 4]"

cl.syMA.commemoration05.text = "[saint/com 5]"

cl.syMA.commemoration06.text = "[saint/com list]"

