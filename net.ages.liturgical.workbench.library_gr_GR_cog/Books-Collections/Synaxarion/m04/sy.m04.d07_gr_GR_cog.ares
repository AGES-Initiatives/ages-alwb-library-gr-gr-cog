A_Resource_Whose_Name = sy.m04.d07_gr_GR_cog

syMA.commemoration01.text = "Τῇ Ζʹ τοῦ αὐτοῦ μηνός, μνήμη τοῦ Ἁγίου Μάρτυρος Καλλιοπίου."
syMA.commemoration01.couplet1.title = titles_gr_GR_cog.ti.Verses
syMA.commemoration01.couplet1.verse1 = "Καλλιόπιος ἔμπαλιν ἐμπαγεὶς ξύλῳ,"
syMA.commemoration01.couplet1.verse2 = "Τὸν ὀρθίως παγέντα δοξάζει Λόγον."
syMA.commemoration01.single1 = "Ζωὴν Καλλιόπιος ἀγήρω ἑβδόμῳ εὗρεν."
syMA.commemoration01.narration.p01 = "Οὗτος ἦν κατὰ τοὺς χρόνους Μαξιμιανοῦ τοῦ βασιλέως, υἱὸς γεγονὼς Θεοκλείας, τὴν εἰς Χριστὸν πίστιν δεδιδαγμένης· ὥρμητο δὲ ἐκ Πέργης τῆς Παμφυλίας, τραφεὶς παρὰ τῇ μητρὶ εὐσεβῶς, καὶ ταῖς θείαις ἐμμελετήσας Γραφαῖς. Ἐπικειμένου δὲ τοῦ κατὰ τῶν Χριστιανῶν διωγμοῦ, ἑαυτὸν ἐπιῤῥώσας, καὶ παρὰ τῆς μητρὸς παραινέσεις πρὸς τὸ θανεῖν ὑπὲρ τοῦ κατὰ Χριστὸν μαρτυρίου δεξάμενος, αὐτόκλητος ἦλθε πρὸς τὸν ἡγεμόνα Μάξιμον εἰς Πομπηίου πόλιν· καὶ ἐνώπιον αὐτοῦ τὸ τοῦ Χριστοῦ ὄνομα κηρύξας, εἰς τοὐπίσω τὰς χεῖρας δεσμεῖται, καὶ μολύβδοις τύπτεται, καὶ ἐπὶ τροχοῦ κατατείνεται, καὶ κάτωθεν πυρὶ κατακαίεται. Ἀγγέλου δὲ ἐπιστασίᾳ, ὅτε τροχὸς ἔστη καὶ διεψυχράνθη τὸ πῦρ· φρικτὸς δὲ τοῖς ὁρῶσι (διασπαραχθέντων αὐτοῦ τῶν μελῶν) ὁ Ἅγιος φανείς, ἐβλήθη ἐν τῇ φυλακῇ· ἐν ᾗ ἡ μήτηρ αὐτοῦ εἰσελθοῦσα, ἀπέματτε τοὺς ἐκ τῶν τραυμάτων αὐτοῦ καταῤῥέοντας ἰχῶρας. Διαδοῦσα δὲ τὴν οὐσίαν αὑτῆς ἅπασαν πτωχοῖς, καὶ τοὺς παῖδας καὶ τὰς παιδίσκας, πεντήκοντα σύμπαντας ὄντας, ἀπαλλάξασα τῆς δουλείας, συνῆν καὶ συνέψαλλε τῷ Ἁγίῳ. Φωτὸς δὲ περὶ τὴν φυλακὴν ἐν τῷ μέσῳ τῆς νυκτὸς γενομένου, καὶ φωνῆς ἄνωθεν ἐνεχθείσης, διʼ ἧς ἡ τοῦ Μάρτυρος παῤῥησία καὶ ὁμολογία ἐμακαρίζετο, ἔτι μᾶλλον ἐπτερώθη πρὸς τοὺς ἀγῶνας."
syMA.commemoration01.narration.p02 = "Ὅθεν ἐπὶ τούτους ἀνένδοτος μένων, σταυρωθῆναι κατεδικάσθη. Ἐκοινώνει δὲ πάντως τῶν δεσποτικῶν παθῶν, οὐ τῷ τοῦ θανάτου τρόπῳ μόνον, ἀλλὰ καὶ τῷ καιρῷ, καθʼ ὃν ταῦτα συνέβαινε, τῆς μεγάλης καὶ ἁγίας Πέμπτης ἐφισταμένης, πρὸ τῆς τοῦ Χριστοῦ καὶ Θεοῦ ἡμῶν ἀναστάσεως. Σταυρωθεὶς τοίνυν κατὰ κεφαλῆς (τοῦτο τῆς μητρὸς αἰτησαμένης, καὶ πέντε χρυσίνους ἐπιδούσης ὑπὲρ τούτου τοῖς διώκταις), ἐπιγενομένης τε τῆς Παρασκευῆς, περὶ τρίτην ὥραν τῷ Θεῷ τὸ πνεῦμα παρέθετο. Κατενεχθέντι δὲ αὐτῷ, ἡ μήτηρ περιχυθεῖσα καὶ λιποψυχήσασα, ἀφῆκε καὶ αὐτὴ τὴν ψυχὴν καὶ συγκατετέθη τῷ Ἁγίῳ Μάρτυρι καὶ υἱῷ αὐτῆς."

syMA.commemoration02.text = "Τῇ αὐτῇ ἡμέρᾳ, μνήμη τοῦ ἐν Ἁγίοις Πατρὸς ἡμῶν Γεωργίου, Ἐπισκόπου Μυτιλήνης, τοῦ Σημειοφόρου (θαυματουργοῦ)."
syMA.commemoration02.couplet1.title = titles_gr_GR_cog.ti.Verses
syMA.commemoration02.couplet1.verse1 = "Ἔχει Μυτιλήνη σε καὶ τεθνηκότα,"
syMA.commemoration02.couplet1.verse2 = "Ὡς ζῶντα Γεώργιε προστάτην μέγαν."
syMA.commemoration02.single1 = "Ζωὰν ἐκ θανάτοιο Ἀπριλίου ἑβδόμη εὗρε."
syMA.commemoration02.narration.p01 = "Οὗτος τὸν Χριστὸν ἐξ ἁπαλῶν ὀνύχων ποθήσας, τὸν μοναστὴν ὑπέρχεται βίον. Πᾶσαν δὲ ἀρετὴν ἐξασκήσας, ταπεινοφροσύνην, ὡς ἄλλος οὐδείς, ἐξησκήσατο. Ἐλεήμων δὲ πάνυ γενόμενος, εἰς τὸν θρόνον Μυτιλήνης ἀνάγεται· ἐν ᾧ καλῶς διαπρέψας, καὶ τοὺς Εἰκονομάχους τῷ περιόντι τῆς σοφίας ἐγκαταπλήξας, καὶ τὴν ἰδίαν πλάνην ἐπιγνῶναι τούτους ποιήσας, καὶ ἐν σώματι τελῶν, διὰ τῆς ὑπερβαλλούσης ἐγκρατείας, Ἀγγέλοις ἁμιλληθείς, τοῦ βίου μεθίσταται, διὰ θείου ἀστέρος τῆς ἐξόδου αὐτοῦ, οὐ μόνον αὐτῷ μηνυθείσης, ἀλλὰ καὶ πάσῃ τῆ αὐτοῦ ποίμνῃ. Πηγὰς δὲ θαυμάτων ἐκ τῶν αὐτοῦ λειψάνων τοῖς προσιοῦσι χαριζόμενος, πᾶσίν ἐστιν ἀξιέραστος."

syMA.commemoration03.text = "Τῇ αὐτῇ ἡμέρᾳ, μνήμη τοῦ Ἁγίου Μάρτυρος Ῥουφίνου Διακόνου."
syMA.commemoration03.couplet1.title = titles_gr_GR_cog.ti.Verses
syMA.commemoration03.couplet1.verse1 = "Σφαγῆς λογισθεὶς ὡς πρόβατον Ῥουφῖνος,"
syMA.commemoration03.couplet1.verse2 = "Σφάττει παλαιὸν τὸν διάβολον λύκον."

syMA.commemoration04.text = "Τῇ αὐτῇ ἡμέρᾳ, ἡ Ἁγία Μάρτυς Ἀκυλίνα, τὰς χεῖρας εἰς τοὐπίσω δεσμευθεῖσα καὶ τὴν κοιλίαν φλεχθεῖσα, τελειοῦται."
syMA.commemoration04.couplet1.title = titles_gr_GR_cog.ti.Verses
syMA.commemoration04.couplet1.verse1 = "Ὀπισθόχειρα σχοινίοις στρεβλουμένην,"
syMA.commemoration04.couplet1.verse2 = "Ἐμπροσθίως φλέγουσι τὴν Ἀκυλίναν."

syMA.commemoration05.text = "Τῇ αὐτῇ ἡμέρᾳ, μνήμη τῶν Ἁγίων διακοσίων Μαρτύρων τῶν ἐν Σινώπη, ξίφει τελειωθέντων."
syMA.commemoration05.couplet1.title = titles_gr_GR_cog.ti.Verses
syMA.commemoration05.couplet1.verse1 = "Ἀνεῖλεν ἀνδρῶν εἰκάδας δέκα ξίφος,"
syMA.commemoration05.couplet1.verse2 = "Οἷς ἀνδρικὸς νοῦς, ἀνδρικὴ καὶ καρδία."

syMA.commemoration06.text = "Τῇ αὐτῇ ἡμέρᾳ, μνήμη τοῦ Ὁσίου καὶ Θεοφόρου Πατρὸς ἡμῶν Σάββα τοῦ νέου τοῦ ἑν Καλύμνῳ."
syMA.commemoration06.couplet1.title = titles_gr_GR_cog.ti.Verses
syMA.commemoration06.couplet1.verse1 = ""
syMA.commemoration06.couplet1.verse2 = ""
syMA.commemoration06.narration.p01 = ""

syMA.lastline = "Ταῖς τῶν Ἁγίων σου πρεσβείαις, Χριστὲ ὁ Θεός, ἑλέησον ἡμᾶς."

cl.syMA.commemoration01.text = "[saint/com 1]"

cl.syMA.commemoration02.text = "[saint/com 2]"

cl.syMA.commemoration03.text = "[saint/com 3]"

cl.syMA.commemoration04.text = "[saint/com 4]"

cl.syMA.commemoration05.text = "[saint/com 5]"

cl.syMA.commemoration06.text = "[saint/com list]"

