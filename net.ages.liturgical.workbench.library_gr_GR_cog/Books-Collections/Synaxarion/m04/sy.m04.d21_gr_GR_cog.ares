A_Resource_Whose_Name = sy.m04.d21_gr_GR_cog

syMA.commemoration01.text = "Τῇ ΚΑʹ τοῦ αὐτοῦ μηνός, μνήμη τοῦ Ἁγίου Ἱερομάρτυρος Ἰανουαρίου Ἐπισκόπου, Προκούλου, Σώσσου καὶ Φαύστου διακόνων, Δισιδερίου ἀναγώστου, Εὐτυχίου καὶ Ἀκουτίωνος."
syMA.commemoration01.couplet1.title = "Εἰς τὸν Ἰανουάριον"
syMA.commemoration01.couplet1.verse1 = "Τὸν Ἰανουάριον ἄνδρα γεννάδαν"
syMA.commemoration01.couplet1.verse2 = "Ἀπρίλιος μὴν εἶδεν ἐκτετμημένον."
syMA.commemoration01.couplet2.title = "Εἰς τοὺς Πρόκουλον, Σῶσσον καὶ Φαῦστον"
syMA.commemoration01.couplet2.verse1 = "Σὺν τῷ Προκούλῳ Σῶσσον, ἀλλὰ καὶ Φαῦστον,"
syMA.commemoration01.couplet2.verse2 = "Πρὸ κουλεοῦ κύψαντος ἔκτεινε ξίφος."
syMA.commemoration01.couplet3.title = "Εἰς τὸν Δισιδέριον"
syMA.commemoration01.couplet3.verse1 = "Δισιδέριος τὴν δέριν δοὺς τῷ ξίφει,"
syMA.commemoration01.couplet3.verse2 = "Τομὴν ὑπέστη, καὶ παρέστη Κυρίῳ."
syMA.commemoration01.couplet4.title = "Εἰς τὸν Ἀκούτιον"
syMA.commemoration01.couplet4.verse1 = "Φωνῆς ἀκουτίσθητι τῆς Ἀκουτίου,"
syMA.commemoration01.couplet4.verse2 = "Λέγοντος· Εὐτύχιε, συντμήθητί μοι."
syMA.commemoration01.single1 = "Ἰανουαρίοιο κάρην τάμον εἰκάδι πρώτῃ."
syMA.commemoration01.narration.p01 = "Οὗτοι ὑπῆρχον ἐπὶ Διοκλητιανοῦ τοῦ βασιλέως καὶ Τιμοθέου ἄρχοντος Καμπανίας, οἳ καὶ ὑπεβλήθησαν πικραῖς τιμωρίαις· καὶ τελευταῖον μὴ ὑπενδόντες, τὰς κεφαλὰς ἀπετμήθησαν. Ὁ δὲ ἀρχιερεὺς Ἰανουάριος εἰς κάμινον ἐμβάλλεται· καὶ ταύτης διασωθείς, τὰ νεῦρα ἐκκόπτεται, καὶ ξίφει καὶ αὐτὸς τὴν κάραν τμηθείς, τελειοῦται."
syMA.commemoration01.narration.p02 = "Γυνὴ δέ τις, ὀνόματι Μαξιμίνα, χήρα οὖσα καὶ μονογενῆ υἱὸν ἔχουσα, τοῦτον ἀπολέσασα τεθνηκότα, καὶ ἀπαρηγορήτως θρηνοῦσα διὰ τὴν τούτου στέρησιν, εἰς ἑαυτὴν μικρὸν ἐλθοῦσα, ἀναβλέψασα ἄνωθεν τῆς πύλης τοῦ ναοῦ, εἶδεν ἀπῃωρημένον ῥάκος, τὸ τοῦ Ἁγίου φέρον ἐκτύπωμα· καὶ εἰς νοῦν λαβοῦσα ὅπερ ποτὲ ὁ προφήτης Ἐλισσαῖος πεποίηκεν, ἀναστήσας τὸν υἱὸν τῆς Σουμανίτιδος, θεόθεν κινηθεῖσα, ἐποίησε καὶ αὐτὴ τὰ ὅμοια. Σχηματίσασα γὰρ τὸν υἱὸν αὐτῆς εὐφυῶς, ἀντεσχημάτισε τὸ ὁμοίωμα τοῦ Ἁγίου Ἰανουαρίου· καὶ κατὰ τοὺς ὀφθαλμοὺς τοῦ παιδός, τέθεικε τοὺς ὀφθαλμοὺς τῆς εἰκόνος· καὶ κατὰ τὰς ἀκοὰς καὶ τὸ στόμα, ὁμοίως καὶ τὰ καθεξῆς μέλη συναρμολογήσασα, μετʼ οἰμωγῆς καὶ θερμῶν δακρύων ἔλεγε· Δοῦλε τοῦ Θεοῦ, ἐλέησόν με καὶ ἀνάστησον τὸν υἱόν μου, ὅτι μονογενής μοί ἐστιν. Ὁ δὲ Ἅγιος ἐπικαμφθείς, ζῶντα τὸν παῖδα ἀοράτως παρέδωκε τῇ γυνακί. Τοῦτο τὸ παράδοξον θεασάμενοι ἅπαντες οἱ συνεληλυθότες εἰς τὴν κηδείαν τοῦ νέου, ἐξεθαμβήθησαν, δοξάζοντες καὶ εὐλογοῦντες τὸν Θεόν."

syMA.commemoration02.text = "Τῇ αὐτῇ ἡμέρᾳ, μνήμη τῆς Ἁγίας Μάρτυρος Ἀλεξάνδρας τῆς βασιλίσσης."
syMA.commemoration02.couplet1.title = titles_gr_GR_cog.ti.Verses
syMA.commemoration02.couplet1.verse1 = "ει μενούσης πρόξενον λαμπηδόνος"
syMA.commemoration02.couplet1.verse2 = "Τὴν ἐν ζόφῳ κάθειρξιν ἡ Ἀλεξάνδρα."
syMA.commemoration02.narration.p01 = "Ἀλεξάνδρα, ἡ Χριστοῦ τοῦ Θεοῦ Μάρτυς, ἦν γυνὴ Διοκλητιανοῦ τοῦ βασιλέως. Ἰδοῦσα οὖν τὸν Ἅγιον Γεώργιον τιμωρούμενον, καὶ μετὰ τοῦ δόρατος κατὰ γαστρὸς πληγέντα καὶ μὴ βλαβέντα, εἶτα ἐν τροχῷ σιδήροις ὀξέσι διηρμοσμένῳ προσδεθέντα καὶ κατὰ πρανοῦς ἀπολυθέντα καὶ τὸ σῶμα εἰς πολλὰ κατατμηθέντα, πάλιν ὑγιῆ καταστάντα, καὶ ἐμφανισθέντα τῷ Βασιλεῖ, θύοντι τοῖς εἰδώλοις, καὶ τῷ παραδόξῳ θεάματι πολλοὺς παρασκευάσαντα τῷ Χριστῷ πιστεῦσαι, οἳ καὶ τὰς κεφαλὰς ἀπετμήθησαν ἔξω τῆς πόλεως, οἱ δὲ ἀπεκλείσθησαν ἐν ταῖς φυλακαῖς. Ταῦτα οὖν θεασαμένη, καταλιποῦσα τὴν δόξαν τῆς βασιλείας, ἐπίστευσε τῷ Χριστῷ· καὶ ὁμολογήσασα ἑαυτὴν Χριστιανὴν ἐνώπιον τοῦ Βασιλέως, παρεδόθη τῇ φυλακῇ. Μετὰ ταῦτα γενομένης ἀποφάσεως ἀποτμηθῆναι Γεώργιον καὶ Ἀλεξάνδραν, αὕτη μαθοῦσα τοῦτο ἐν τῇ φυλακῇ, προσηύξατο τῷ Θεῷ καὶ παρέδωκε τὴν ψυχήν."
syMA.commemoration02.narration.p02 = "Ἀπολλὼς δὲ καὶ Ἰσαάκιος καὶ Κοδρᾶτος, θεράποντες ὑπάρχοντες Ἀλεξάνδρας τῆς βασιλίσσης, καὶ ἰδόντες αὐτὴν καταφρονήσασαν προσκαίρου βασιλείας καὶ φθαρτῆς καὶ βασιλέως θνητοῦ καὶ πιστεύσασαν τῷ Χριστῷ καὶ θανοῦσαν διʼ αὐτόν, ἐπίστευσαν καὶ αὐτοὶ τῷ Χριστῷ· καὶ παῤῥησιασάμενοι, ἤλεγξαν τὸν βασιλέα, παράνομον αὐτὸν εἰπόντες καὶ θηριώδη, μηδὲ τὴν ἰδίαν γυναῖκα, μεθʼ ἧς ἐπαιδοποίησεν, ἐλεήσαντα. Ὀργισθεὶς οὖν ἐπὶ τούτῳ ὁ βασιλεύς, προσέταξε βληθῆναι τούτους ἐν τῇ φυλακῇ. Καὶ τούτου γενομένου, ἐσκέπτετο διʼ ὅλης τῆς νυκτὸς τὸν κατʼ αὐτῶν θάνατον. Πρωίας δέ, τῆς φυλακῆς αὐτοὺς ἐκβαλών, τὸν μὲν Κοδρᾶτον ἐκέλευσεν ἀποτμηθῆναι, Ἀπολλὼ δὲ καὶ Ἰσαάκιον εἰς φυλακὴν ἐμβληθῆναι· οἳ καὶ μεθʼ ἡμέρας τινὰς τῷ λιμῷ πιεσθέντες, ἀπέδωκαν τὰς ἑαυτῶν ψυχὰς τῷ Κυρίῳ."

syMA.commemoration03.text = "Τῇ αὐτῇ ἡμέρᾳ, μνήμη τῶν Ἁγίων Μαρτύρων Ἀπολλώ, Ἰσαακίου, καὶ Κοδράτου, λιμῷ καὶ ξίφει τελειωθέντων."
syMA.commemoration03.couplet1.title = titles_gr_GR_cog.ti.Verses
syMA.commemoration03.couplet1.verse1 = "Λιμαγχόνην οἴσαντες Ἀθληταὶ δύο,"
syMA.commemoration03.couplet1.verse2 = "Ψυχοκτόνων φεύγουσι δαιμοναγχόνην."
syMA.commemoration03.couplet2.verse1 = "Ζωμοὺς χύτρας σῆς, τοὺς ἱδρῶτας, Κοδρᾶτε,"
syMA.commemoration03.couplet2.verse2 = "Ἅλατι τμηθεὶς αἱμάτων παραρτύεις."

syMA.commemoration04.text = "Τῇ αὐτῇ ἡμέρᾳ, μνήμη τοῦ ἐν Ἁγίοις Πατρὸς ἡμῶν Μαξιμιανοῦ Πατριάρχου Κων/πόλεως."
syMA.commemoration04.couplet1.title = titles_gr_GR_cog.ti.Verses
syMA.commemoration04.couplet1.verse1 = "Μαξιμιανὸς οὐχ ὁ παμφάγος λύκος,"
syMA.commemoration04.couplet1.verse2 = "Ἀλλʼ ὁ τροφεὺς τέθνηκε τῆς Ἐκκλησίας."
syMA.commemoration04.narration.p01 = "Οὗτος ἐκ τῆς παλαιᾶς Ῥώμης ὥρμητο, υἱὸς γεγονὼς πλουσίων καὶ εὐγενῶν. Κατὰ δέ τινα χρείαν, τὴν Ῥώμην ἀφείς, εἰς Κωνσταντινούπολιν παρεγένετο. Βίου δὲ καταστάσει καὶ ἀκριβείᾳ διαλάμψας, καὶ εὐφυὴς καὶ πολυμαθὴς ἀναγνωρισθείς, χειροτονεῖται Πρεσβύτερος παρὰ Σισινίου τοῦ ἀοιδίμου Πατριάρχου. Διαρκέσας δὲ μέχρι Νεστορίου τοῦ αἱρετικοῦ, τοῦ τὸν ἁγιώτατον Σισίνιον διαδεξαμένου, ψήφῳ τοῦ βασιλέως καὶ τοῦ λαοῦ παντός, Πατριάρχης Κωνσταντινουπόλεως προχειρίζεται. Καλῶς οὖν τὸ ποίμνιον διαποιμάνας ἐπὶ ἔτη δύο καὶ μῆνας πέντε καὶ τὴν ἐκκλησίαν ἐκ τῶν σκανδάλων ἀβλαβῆ διατηρήσας, ἀνεπαύσατο ἐν Κυρίῳ."

syMA.commemoration05.text = "Τῇ αὐτῇ ἡμέρᾳ, μνήμη τοῦ Ὁσίου Πατρὸς ἡμῶν Αναστασίου τοῦ Σιναΐτου."
syMA.commemoration05.couplet1.title = titles_gr_GR_cog.ti.Verses
syMA.commemoration05.couplet1.verse1 = "Ἀναστάσιος ἐν Σινᾷ Μωσῆς νέος,"
syMA.commemoration05.couplet1.verse2 = "Καὶ πρὶν τελευτῆς τὸν Θεὸν βλέπειν ἔχει."
syMA.commemoration05.narration.p01 = "Οὗτος ὁ ἐν Ἁγίοις Πατὴρ ἡμῶν, καταλιπὼν κόσμον καὶ τὰ ἐν κόσμῳ καὶ τὸν σταυρὸν ἑαυτοῦ ἀναλαβών, κατὰ τὴν κυριακὴν ἐντολήν, ἀποκειράμενος, προθύμως ἠκολούθησε τῷ Χριστῷ. Μειζόνων δὲ ἀγώνων τῆς ἀρετῆς γεγονὼς ἐραστής, παραγίνεται εἰς Ἱεροσόλυμα, καὶ τοὺς σεβασμίους τόπους πιστῶς προσκυνήσας καὶ κατασπασάμενος, εἰς τὸ Σινᾶ ὄρος ἀνέρχεται. Κἀκεῖσε Μοναχοὺς εὑρών, ἄκρως τὴν ἀσκητικὴν πολιτείαν μετιόντας, ἔμεινε μετʼ αὐτῶν, ὑποτασσόμενος αὐτοῖς καὶ ὑπηρετῶν. Ταπεινόφρων δὲ ἄγαν καταστάς, ἐδέξατο χαρίσματα γνώσεως καὶ σοφίας πολλῆς, καὶ βίους Πατέρων Ἁγίων συγγραψάμενος, καὶ ψυχωφελεῖς λόγους συνθείς, ἐν βαθυτάτῳ γήρᾳ πρὸς Κύριον ἐξεδήμησε."

syMA.lastline = "Ταῖς τῶν Ἁγίων σου πρεσβείαις, Χριστὲ ὁ Θεός, ἐλέησον ἡμᾶς. Ἀμήν."

cl.syMA.commemoration01.text = "[saint/com 1]"

cl.syMA.commemoration02.text = "[saint/com 2]"

cl.syMA.commemoration03.text = "[saint/com 3]"

cl.syMA.commemoration04.text = "[saint/com 4]"

cl.syMA.commemoration05.text = "[saint/com 5]"

cl.syMA.commemoration06.text = "[saint/com list]"

