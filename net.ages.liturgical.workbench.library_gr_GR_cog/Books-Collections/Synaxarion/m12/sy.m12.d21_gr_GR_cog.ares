A_Resource_Whose_Name = sy.m12.d21_gr_GR_cog

syMA.commemoration01.text = "Τῇ ΚΑʹ τοῦ αὐτοῦ μηνὸς μνήμη τῆς ἁγίας Μάρτυρος Ἰουλιανῆς."
syMA.commemoration01.couplet1.title = titles_gr_GR_cog.Stichoi
syMA.commemoration01.couplet1.verse1 = "Ἰουλιανῆς ἀγλάισµα τὸ ξίφος."
syMA.commemoration01.couplet1.verse2 = "Ὡς προξενῆσαν ἀγλαὸν ταύτῃ στέφος."
syMA.commemoration01.single1 = "Ἕκτανον εἰκάδι πρώτῃ Ἰουλιανὴν ἐρατεινήν."
syMA.commemoration01.narration.p01 = "Αὕτη ἦν ἐπὶ Μαξιµιανοῦ τοῦ βασιλέως, πλουσίων γεννητόρων παῖς ὑπάρχουσα, καὶ µνηστεύεται παρ' αὐτῶν Ἐλευσίῳ τινὶ συγκλητικῷ. Οὗ βουλοµένου τὸν γάµον ποιῆσαι, οὐ κατεδέξατο ἡ Ἁγία, εἰποῦσα· Ἐὰν µὴ πρότερον τὴν τῆς Πόλεως ἀρχὴν σχῇς, οὐ συνέρχοµαί σοι εἰς γάµον. Εἰς δὲ τὴν τοῦ Ἐπάρχου τιµὴν καταστάντος αὐτοῦ, πάλιν πρὸς αὐτὸν λέγει· Ἐὰν µὴ ἀπὸ τῆς τῶν εἰδώλων θρησκείας ἐπὶ τὴν τῶν χριστιανῶν πίστιν µεταστραφῇς, τὴν διὰ γάµου πρὸς σὲ κοινωνίαν οὐ καταδέχοµαι. Ὁ δὲ τῷ πατρὶ τῆς Παρθένου ἐξεῖπε πάντα. Μὴ δυνηθέντος δὲ τοῦ πατρὸς ἀπὸ τῆς εἰς Χριστὸν πίστεως αὐτὴν µεταβαλεῖν, αὐτῷ τῷ µνηστῆρι καὶ Ἐπάρχῳ εἰς τὴν κατὰ τοὺς κρατοῦντας νόµους ἐξέτασιν παρεδόθη. Ὁ δέ, τοῦ χιτῶνος γυµνώσας αὐτὴν καὶ βουνεύροις ὠµοῖς ὑπὸ ἑκκαίδεκα στρατιωτῶν καταξάνας καὶ τῶν τριχῶν ἐκκρεµάσας, ὡς ἐκσπασθῆναι τὸ δέρµα τῆς κεφαλῆς αὐτῆς, καὶ σιδήροις πεπυρωµένοις τὰς πλευρὰς αὐτῆς καταφλέξας, καὶ ἕτερόν τι σιδήριον πεπυρακτωµένον ἀπὸ τοῦ µέσου τῶν µηρῶν αὐτῆς διελάσας, καὶ ταῖς πλευραῖς τὰς χεῖρας αὐτῆς περιδήσας, τῇ εἱρκτῇ ταύτην ἀπαχθῆναι διεκελεύσατο."
syMA.commemoration01.narration.p02 = "Ταύτῃ οὖν τῇ νυκτί, ἐν ᾗ ἀπεῤῥίφη, προσευχοµένης αὐτῆς, πρόσεισιν αὐτῇ ὁ ἀφανὴς πάντων ἐχθρὸς καὶ πολέµιος, ἐν σχήµατι Ἀγγέλου, προτρεπόµενος αὐτὴν θῦσαι καὶ ἀπολυθῆναι. Ἡ δὲ Ἁγία, τοῦτον ἀπωσαµένη, τὰ κατ' αὐτὸν πάντα, καὶ µὴ βουλόµενον, ὁµολογῆσαι ἐποίησεν. Ἀχθεῖσα δὲ πρὸς τὸν Ἔπαρχον, καὶ τῆς εἰς Χριστὸν ἀγάπης ἀµετάθετος µένουσα, καµίνῳ λίαν ἀξαφθείσῃ ἐµβάλλεται. Καὶ ταύτης παραδόξως σβεσθείσης, πεντακόσιοι ἄνδρες ἐπίστευσαν τῷ Χριστῷ, καὶ αὐτίκα ξίφει ἐτελειώθησαν, µετὰ γυναικῶν ἑκατὸν τριάκοντα."
syMA.commemoration01.narration.p03 = "Τῆς δὲ Μάρτυρος εἰς λέβητα ἐµβληθείσης διακαῆ, λουτρὸν ὁ λέβης τῇ µακαρίᾳ ἐγένετο. Λυθεὶς δὲ καὶ ἐκχυθείς, ὥσπερ ὑπό τινος µηχανῆς, τοὺς κύκλῳ ἀπίστους διώλεσεν. Ἐπεὶ δὲ ἀνωτέρα πάντων ἡ Μάρτυς ἐγένετο, τὴν διὰ ξίφους ὑφίσταται τελευτήν. Ἦν δὲ ὅτε ἐµνηστεύθη τῷ Ἐλευσίῳ χρόνων ἑκκαίδεκα· ὅτε δὲ τῷ Χριστῷ διὰ τοῦ µαρτυρίου, χρόνων δεκαοκτώ. Τελεῖται δὲ ἡ αὐτῆς Σύναξις ἐν τῷ Μαρτυρείῳ αὐτῆς, τῷ ὄντι πλησίον τῆς ἁγίας Μάρτυρος Εὐφηµίας ἐν τῷ Πετρίῳ."

syMA.commemoration02.text = "Τῇ αὐτῇ ἡμέρᾳ οἱ ἅγιοι πεντακόσιοι Μάρτυρες, οἱ ἐν Νικομηδείᾳ διὰ τῆς ἁγίας Ἰουλιανῆς πιστεύσαντες, ξίφει τελειοῦνται."
syMA.commemoration02.couplet1.title = titles_gr_GR_cog.Stichoi
syMA.commemoration02.couplet1.verse1 = "Πεντακοσίους εἶδεν ἐκτετµηµένους,"
syMA.commemoration02.couplet1.verse2 = "Ἡ Νικοµήδους Μάρτυρας νικηφόρους."

syMA.commemoration03.text = "Τῇ αὐτῇ ἡμέρᾳ αἱ ἅγιαι ἑκατὸν τριάκοντα γυναῖκες, αἱ ἐν Νικομηδείᾳ, ξίφει τελειοῦνται."
syMA.commemoration03.couplet1.title = titles_gr_GR_cog.Stichoi
syMA.commemoration03.couplet1.verse1 = "Σὺν πενταπλῇ προὔτεινεν εἰκάδι ξίφει,"
syMA.commemoration03.couplet1.verse2 = "Τριπλῆ γυναικῶν Μαρτύρων δεκὰς κάρας."

syMA.commemoration04.text = "Τῇ αὐτῇ ἡμέρᾳ μνήμη τοῦ ἁγίου Μάρτυρος Θεμιστοκλέους."
syMA.commemoration04.couplet1.title = titles_gr_GR_cog.Stichoi
syMA.commemoration04.couplet1.verse1 = "Τὰς ἐκ σιδηρῶν ὀξέων ἥλων ξέσεις,"
syMA.commemoration04.couplet1.verse2 = "Ὥς τις σιδηροῦς καρτερεῖς Θεµιστόκλεις."
syMA.commemoration04.narration.p01 = "Οὗτος ἦν ἐπὶ τῆς βασιλείας Δεκίου, ἐκ Μύρων τῆς Λυκίας, ποιµὴν προβάτων ὑπάρχων. Τοῦ οὖν ἄρχοντος διωγµὸν κατὰ τῶν χριστιανῶν κινήσαντος, καὶ τοῦ ἁγίου Διοσκορίδους ἐπιζητουµένου, ἐπεὶ πρὸς τὸ ὄρος κατέφυγεν, οἱ ζητοῦντες αὐτὸν εὗρον νέµοντα τὸν Θεµιστοκλέα, καὶ ἀνηρώτων περὶ τοῦ Διοσκορίδους. Ὁ δέ, ἐκεῖνον µὲν ἀπέκρυψε, Μὴ εἰδέναι λέγων ἔνθα ἐστίν, ἑαυτὸν δὲ παρέδωκεν, ὁµολογήσας εἶναι χριστιανός. Καὶ τὸν Χριστὸν κηρύξας ἐνώπιον τοῦ ἄρχοντος Ἀσκληπιοῦ, καὶ παῤῥησιασάµενος, ἐτύφθη κατὰ γαστρὸς ἕως ἐῤῥάγη· καὶ ἐπὶ ξύλου ἐκρεµάσθη. Εἶτα σύρεται ἐπὶ τριβόλων σιδηρῶν· ὑφ' ὧν ὅλον τὸ σῶµα περονούµενος, τῷ Θεῷ τὸ πνεῦµα παρέθετο."

syMA.lastline = "Ταῖς αὐτῶν ἁγίαις πρεσβείαις, ὁ Θεός, ἐλέησον καὶ σῶσον ἡμᾶς. Ἀμήν."

cl.syMA.commemoration01.text = "[saint/com 1]"

cl.syMA.commemoration02.text = "[saint/com 2]"

cl.syMA.commemoration03.text = "[saint/com 3]"

cl.syMA.commemoration04.text = "[saint/com 4]"

cl.syMA.commemoration05.text = "[saint/com 5]"

cl.syMA.commemoration06.text = "[saint/com list]"
