A_Resource_Whose_Name = sy.m03.d27_gr_GR_cog

syMA.commemoration01.text = "Τῇ ΚΖʹ τοῦ αὐτοῦ μηνός, μνήμη τῆς Ἁγίας Μάρτυρος Ματρώνης, τῆς ἐν Θεσσαλονίκῃ."
syMA.commemoration01.couplet1.title = titles_gr_GR_cog.ti.Verses
syMA.commemoration01.couplet1.verse1 = "Οὐκ ἄξιον λαθεῖν σε, Μάρτυς Ματρῶνα,"
syMA.commemoration01.couplet1.verse2 = "Κἂν ἔνδον εἱρκτῆς ἐκπνέῃς κεκρυμμένη."
syMA.commemoration01.single1 = "Εἰκάδι ἑβδομάτῃ θάνε Ματρῶνα ἐνὶ εἱρκτῇ."
syMA.commemoration01.narration.p01 = "Αὕτη ὑπῆρχε θεράπαινα Ἰουδαίας τινὸς γυναικός, Παυτίλλης καλουμένης· ἐπακολουθοῦσα δὲ μέχρι τῆς συναγωγῆς τῇ κυρίᾳ αὑτῆς, ἔνδον οὐ προσῄει, ἀλλʼ ὑπέστρεφεν ἐν τῇ τῶν Χριστιανῶν Ἐκκλησίᾳ. Φωραθεῖσα οὖν, τύπτεται ἀφειδῶς, καὶ φρουρᾷ κατακλείεται ἐπὶ ἡμέρας τέσσαρας, ἀπρόσιτος διαμείνασα· εἶτα ἐξάγεται, καὶ μάστιξι καταξαίνεται· καὶ πάλιν ἐγκλεισθεῖσα, καὶ πολυημερεύουσα ἐν τῇ εἱρκτῇ, ἐν αὐτῇ παρέθετο τὴν ψυχὴν τῷ Θεῷ. Ταύτης φασὶ τὸ Ἅγιον Λείψανον τὴν Παυτίλλαν ἀπὸ τοῦ τείχους ῥίψασαν κάτω, τὴν ἀξίαν δίκην ἀποτίσαι, καταπεσοῦσαν εἰς τὸ ὑπολήνιον, ἐν ᾧ ἄνωθεν ἐκθλιβόμενον γλεῦκος ἐχεῖτο· κἀκεῖ τὸν βίον στρέψασαν, ἀποῤῥῆξαι τὴν ψυχήν."

syMA.commemoration02.text = "Τῇ αὐτῇ ἡμέρᾳ, ὁ Ὅσιος Κήρυκος, ὁ ἐν τῷ Ἄπρῳ, ἐν εἰρήνῃ τελειοῦται."
syMA.commemoration02.couplet1.title = titles_gr_GR_cog.ti.Verses
syMA.commemoration02.couplet1.verse1 = "Ἐγώ, Πάτερ Κήρυκε, καὶ τεθνηκότα,"
syMA.commemoration02.couplet1.verse2 = "Κἂν καρδίᾳ φέρειν σε, κἂν γλώττῃ θέλω."

syMA.commemoration03.text = "Τῇ αὐτῇ ἡμέρᾳ, μνήμη τῶν Ἁγίων Μαρτύρων, Φιλητοῦ τοῦ Συγκλητικοῦ, καὶ Λυδίας τῆς αὐτοῦ γυναικός, καὶ τῶν δύο τέκνων αὐτῶν, Μακεδόνος καὶ Θεοπρεπίου, Κρονίδου κομενταρησίου, καὶ Ἀμφιλοχίου δουκός."
syMA.commemoration03.couplet1.title = titles_gr_GR_cog.ti.Verses
syMA.commemoration03.couplet1.verse1 = "Ὥσπερ Φιλητοῦ, καὶ Λυδίας σὰρξ μία,"
syMA.commemoration03.couplet1.verse2 = "Οὕτως ἓν αὐτῶν καὶ μετʼ εἰρήνης τέλος."
syMA.commemoration03.couplet2.verse1 = "Θνῄσκει Θεοπρέπιος σὺν Μακεδόνι,"
syMA.commemoration03.couplet2.verse2 = "Θεοπρεπῶς ᾄδοντες ὕμνους Κυρίῳ."
syMA.commemoration03.couplet3.verse1 = "Δοὺξ συντελευτᾷ τῷ Κομενταρησίῳ."
syMA.commemoration03.couplet3.verse2 = "Ἐξουσιάζων ἐξυπηρετουμένῳ."
syMA.commemoration03.narration.p01 = "Ὁ Ἅγιος Φιλητός, καὶ οἱ σὺν αὐτῷ Χριστιανοί, ὑπῆρχον ἐπὶ Ἀδριανοῦ Βασιλέως, καθʼ ἑκάστην τῷ Θεῷ λατρεύοντες. Συλληφθεὶς οὖν ὁ μακάριος Φιλητός, παρέστη τῷ Βασιλεῖ· ὁ δὲ Βασιλεύς, μὴ δυνηθεὶς ἀντιστῆναι τῇ τοῦ Μάρτυρος σοφίᾳ, παρέδωκεν αὐτόν, σὺν τοῖς περὶ αὐτόν, Ἀμφιλοχίῳ τῷ Δουκί· ὃς αὐτοὺς αὐτίκα ξύλοις ἀναρτᾷ, καὶ εὐτόνως σπαθίζεσθαι τὰ σώματα αὐτῶν προστάττει, καὶ τῇ εἱρκτῇ ἐναποῤῥιφῆναι, ἅμα Κρονίδῃ Κομενταρησίῳ πιστεύσαντι. Τῇ δὲ νυκτὶ ἐκείνη, ψαλλόντων αὐτῶν καὶ εὐχομένων, ἐγένετο αὐτοῖς Ἀγγέλων ἐπιστασία, παραθαῤῥύνουσα αὐτοὺς πρὸς τοὺς ἀγῶνας."
syMA.commemoration03.narration.p02 = "Τῇ δὲ ἕωθεν, παραστάντων τῶν Ἁγίων, ἔφη ὁ Τύραννος· Πολλαὶ ὑμῖν ἀπόκεινται βάσανοι καὶ τιμωρίαι· καὶ εὐθέως, ἐν λέβητι ἐκπυρωθέντι σφοδρῶς, ἐλαίῳ καὶ ρητίνῃ μεμεστωμένῳ, βάλλονται, καὶ αὐτίκα ἐψυχράνθη ὁ λέβης. Τότε θαυμάσας ὁ Δούξ, εἰσῆλθε καὶ αὐτὸς ἐν τῷ λέβητι, λέγων· Κύριε, ὁ Θεὸς τῶν Χριστιανῶν, βοήθει μοι. Καὶ φωνὴ ἐγένετο πρὸς αὐτόν· Εἰσηκούσθη ἡ δέησίς σου· ἀνάβαινε ᾧδε. Ταῦτα ἀκούσας ὁ Βασιλεύς, ἀναζεύξας ἀπὸ Ῥώμης, κατέλαβε τὸ Ἰλλυρικόν, ἀπειλῆς γέμων καὶ θυμοῦ· καὶ ἐκέλευσεν ἑπτὰ ἡμέραις ἐκκαῆναι τὸν λέβητα μεμεστωμένον ἐλαίου, καὶ βληθῆναι ἅπαντας ἐν αὐτῷ· οὗ γενομένου, ἀβλαβεῖς οἱ Ἅγιοι ἐφυλάχθησαν. Ὁ δὲ Βασιλεὺς αἰσχυνθείς, ὑπέστρεψε τὴν ὁδὸν αὑτοῦ· οἱ δὲ Ἅγιοι Μάρτυρες εὐξάμενοι ἐτελειώθησαν."

syMA.commemoration04.text = "Τῇ αὐτῇ ἡμέρᾳ, οἱ Ἅγιοι Μάρτυρες Ἰωάννης καὶ Βαρούχιος ξίφει τελειοῦνται."
syMA.commemoration04.couplet1.title = titles_gr_GR_cog.ti.Verses
syMA.commemoration04.couplet1.verse1 = "Οὐ θάρσος ἧττον Ἰωάννου πρὸς ξίφος"
syMA.commemoration04.couplet1.verse2 = "Βαρουχίῳ ὑπῆρχεν, ἀλλὰ καὶ πλέον."

syMA.commemoration05.text = "Τῇ αὐτῇ ἡμέρᾳ, ὁ Προφήτης Ἀνανὶ ἐν εἰρήνῃ τελειοῦται."
syMA.commemoration05.couplet1.title = titles_gr_GR_cog.ti.Verses
syMA.commemoration05.couplet1.verse1 = "Τριὰς τρίπους σός, Ἀνανὶ Θεοπρότε,"
syMA.commemoration05.couplet1.verse2 = "Διʼ ἧς τὸ μέλλον προὔλεγες πρὸ τοῦ τέλος."

syMA.commemoration06.text = "Τῇ αὐτῇ ἡμέρᾳ, μνήμη τοῦ Ὁσίου Πατρὸς ἡμῶν Παύλου, Ἐπισκόπου Κορίνθου, ἀδελφοῦ Πέτρου τοῦ Ἁγιωτάτου Ἐπισκόπου Ἄργους, τοῦ σημειοφόρου· καὶ τοῦ Ὁσίου Πατρὸς ἡμῶν Εὐτυχίου."
syMA.commemoration06.couplet1.title = titles_gr_GR_cog.ti.Verses
syMA.commemoration06.couplet1.verse1 = "Φύσει ἀδελφὸς ὢν ὁ Παῦλος τοῦ Πέτρου,"
syMA.commemoration06.couplet1.verse2 = "Πόλει σὺν αὐτῷ ἐγκατοικεῖ τῇ ἄνω."
syMA.commemoration06.couplet2.verse1 = "Εὐτυχὲς Εὐτύχιος ἦλθεν εἰς πέρας,"
syMA.commemoration06.couplet2.verse2 = "Γῆθεν μεταστάς, καὶ κατοικήσας πόλον."

syMA.lastline = "Ταῖς αὐτῶν ἁγίαις πρεσβείαις, ὁ Θεὸς ἐλέησον ἡμᾶς. Ἀμήν."

cl.syMA.commemoration01.text = "[saint/com 1]"

cl.syMA.commemoration02.text = "[saint/com 2]"

cl.syMA.commemoration03.text = "[saint/com 3]"

cl.syMA.commemoration04.text = "[saint/com 4]"

cl.syMA.commemoration05.text = "[saint/com 5]"

cl.syMA.commemoration06.text = "[saint/com list]"

