A_Resource_Whose_Name = sy.m01.d27_gr_GR_cog

syMA.commemoration01.text = "Τῇ ΚΖʹ τοῦ αὐτοῦ μηνός, ἡ ἀνακομιδὴ τοῦ Λειψάνου τοῦ ἐν Ἁγίοις Πατρὸς ἡμῶν Ἴωάννου, Ἀρχιεπισκόπου Κωνσταντινουπόλεως, τοῦ Χρυσοστόμου."
syMA.commemoration01.couplet1.title = titles_gr_GR_cog.Stichoi
syMA.commemoration01.couplet1.verse1 = "Νεκρὸς καθίζῃ, ὦ Ἰωάννη, θρόνῳ,"
syMA.commemoration01.couplet1.verse2 = "Ἀλλ' ἐν Θεῷ ζῶν, πᾶσιν Εἰρήνη, λέγεις."
syMA.commemoration01.single1 = "Ἄπνουν ἑβδομάτῃ κόμισαν δέμας εἰκάδι χρυσοῦν."
syMA.commemoration01.narration.p01 = "Οὗτος ὁ µακάριος καὶ θεῖος Ἰωάννης ὁ Χρυσόστοµος, διὰ τὸ µὴ ὑπερορᾶν τὸ δίκαιον ἐν προσώποις, ἀλλὰ καὶ αὐτὴν τὴν Βασιλίδα Εὐδοξίαν ἐλέγχειν, διὰ τὰς γενοµένας παρ' αὐτῆς παρανοµίας καὶ ἀδικίας, ἐξορίζεται µέν δίς, καὶ αὖθις ἀνακαλεῖται· τρίτον δέ καὶ τελευταῖον εἰς Κουκουσὸν πέµπεται· κἀκεῖθεν µετάγεται εἰς Ἀραβισσόν, εἶτα εἰς Πιτιοῦντα, χωρία οὐ µόνον ἔρηµα, καὶ τῶν ἀναγκαίων ἐπιδεῆ, ἀλλὰ καὶ ὑπὸ τῶν γειτονούντων Ἰσαύρων ἀεὶ πολιορκούµενα. Ἐκεῖσε οὖν εἰς Πιτιοῦντα ὁ ἔνσαρκος Ἄγγελος καλεῖται παρὰ τοῦ πάντων Δεσπότου διὰ Πέτρου καὶ Ἰωάννου, τῶν ἱερῶν Ἀποστόλων, καὶ µεταβαίνει πρὸς τὰς αἰωνίους σκηνάς, καὶ κατατίθεται τὸ ἅγιον αὐτοῦ λείψανον ἐν Κοµάνοις µετὰ τῶν Ἁγίων Μαρτύρων Βασιλίσκου καὶ Λουκιανοῦ, καθὼς παρ' αὐτῶν διὰ νυκτερινῆς ὄψεως ἐµηνύθη."
syMA.commemoration01.narration.p02 = "Ἐπεὶ δὲ καὶ κατὰ πόδας ὁ Βασιλεὺς Ἀρκάδιος τὸν βίον κατέλιπε, καὶ ἡ τούτου γυνὴ Εὐδοξία, ὁ δὲ τούτων υἱὸς τὴν βασιλείαν διεδέξατο, καὶ Πρόκλος, ὁ τοῦ Ἁγίου Μαθητὴς καὶ ὑπηρέτης, κοινῇ ψήφῳ Πατριάρχης ἐγένετο, τῷ τετάρτῳ ἔτει τῆς αὐτοῦ ἱεραρχίας, πείθει ὁ µακάριος Πρόκλος τὸν Βασιλέα Θεοδόσιον, καὶ πέµπει πρὸς ἀνακοµιδὴν τοῦ ἱεροῦ λειψάνου. Τοῦ δὲ Ἁγίου µὴ ἐπιδόντος ἑαυτόν, ἀλλ' ἀκινήτου µείναντος, δέεται ὁ Βασιλεὺς δι' Ἐπιστολῆς, περιεχούσης τάδε·"
syMA.commemoration01.narration.p03 = "Ἐπιστολὴ Βασιλέως Θεοδοσίου."
syMA.commemoration01.narration.p04 = "Τῷ Οἰκουµενικῷ Πατριάρχῃ, Διδασκάλῳ, καὶ Πνευµατικῷ Πατρί, Ἰωάννῃ τῷ Χρυσοστόµῳ,"
syMA.commemoration01.narration.p05 = "Θεοδόσιος Βασιλεύς."
syMA.commemoration01.narration.p06 = "Νεκρὸν ὁµοίως τοῖς ἄλλοις τὸ σῶµα τὸ σὸν εἶναι νοµίσαντες, Πάτερ τίµιε, µετακοµίσαι αὐτὸ ἁπλῶς πρὸς ἡµᾶς καὶ ἀγαγεῖν ἠβουλήθηµεν· διὰ τοῦτο καὶ τοῦ ποθουµένου δικαίως διηµάρτοµεν· ἀλλὰ σύ γε πάτερ τιµιώτατε, σύγγνωθι ἡµῖν µετακαλουµένοις, ὁ τὴν µετάνοιαν πᾶσι διδάξας· καὶ ὡς παισὶ φιλοπάτορσιν, ἐπίδος ἡµῖν σαυτόν, καὶ τοὺς ποθοῦντάς σε διὰ τῆς σῆς παρουσίας εὔφρανον."
syMA.commemoration01.narration.p07 = "Ταύτης τῆς Ἐπιστολῆς κοµισθείσης τῷ Ἁγίῳ καὶ ἐπὶ τῆς σοροῦ αὐτοῦ τεθείσης, εὐθέως ἐπέδωκεν ἑαυτόν, καὶ τὴν σορὸν ἀπόνως οἱ ἄγοντες ἔφερον. Ἐπεὶ δὲ ἔφθασαν ἀντιπέραν τῆς Πόλεως, περαιοῦται µὲν ὁ Βασιλεὺς καὶ πᾶσα ἡ Σύγκλητος, καὶ ὁ Πατριάρχης ἅµα τῷ Κλήρῳ, ἐµβάλλεται δὲ πλοίῳ Βασιλικῷ ἡ σορός, ἡ τὸ σῶµα ἔχουσα τοῦ Ἁγίου. Καταιγίδος δὲ ἐµπεσούσης, τὰ µὲν λοιπὰ πλοῖα ἀλλαχοῦ διεσκεδάσθησαν· ἐκεῖνο δὲ ἐν ᾧ ἦν τὸ τοῦ Ἁγίου σῶµα, τῷ τῆς χήρας ἀγρῷ προσώκειλε· τῆς χήρας ἐκείνης, ἣν ἠδίκησεν Εὐδοξία, τὸν ἀµπελῶνα αὐτῆς ἀφελοῦσα· καὶ ἐλεγχοµένη παρά τοῦ Ἁγίου, ἐξώρισεν αὐτόν."
syMA.commemoration01.narration.p08 = "Ἐπεὶ δὲ ἀπεδόθη ὁ ἀγρὸς τῇ χήρᾳ, εὐθέως γαλήνη περὶ τὴν θάλασσαν ἐγεγόνει, καὶ πρῶτον µὲν εἰς τὸν τοῦ Ἀποστόλου Θωµᾶ ναόν, εἰς τὰ Ἀµαντίου, ἀπάγεται, εἶτα εἰς τὸν τῆς Ἁγίας Εἰρήνης· ἔνθα ἐπὶ τοῦ συνθρόνου ἐνέθεντο αὐτόν, καὶ ἐβόησαν ἅπαντες· Ἀπόλαβέ σου τὸν θρόνον Ἅγιε. Εἶτα ἐπὶ βασιλικοῦ ὀχήµατος ἡ σορὸς ἐπιτεθεῖσα, πρὸς τὸν περιώνυµον φέρεται τῶν Ἀποστόλων ναόν. Ἔνθα δὴ τῇ ἱερᾷ καθέδρᾳ ἐντεθείς, ἐπεφώνησε τῷ Ποιµνίῳ τό, Εἰρήνη πᾶσι. Εἶτα ὑπὸ γῆν τίθεται, ἔνδον τοῦ Βήµατος, ἔνθα νῦν κατάκειται."
syMA.commemoration01.narration.p09 = "Τῆς ἱερᾶς δὲ τελουµένης Λειτουργίας, θαυµάσια µεγάλα ἐτελοῦντο, ἐξ ὧν καὶ τοῦτο. Ἀνὴρ γάρ τις, ἀρθρίτιδι νόσῳ κατεχόµενος, καὶ πάρεργος ὤν, καὶ σχεδὸν παντελῶς ἀκίνητος, ἁψάµενος τῆς σοροῦ, τοῦ πάθους εὐθὺς ἀπολύεται παντελῶς· οὕτως οἶδεν ὁ Θεὸς δοξάζειν τοὺς διὰ βίου δοξάζοντας αὐτόν! Τελεῖται δὲ ἡ αὐτοῦ Σύναξις ἐν τῷ πανσέπτῳ Ναῷ τῶν Ἁγίων Ἀποστόλων, ἔνθα καὶ τὸ ἱερὸν αὐτοῦ Σῶµα κατάκειται, ὑποκάτω τοῦ Θυσιαστηρίου."
syMA.commemoration01.narration.p10 = "Περὶ δέ γε τῆς ἐξορίας αὐτοῦ, τοῖς ἐκείνου ῥήµασι χρησώµεθα, οἷς ἐξέθετο πρὸς Κυριακὸν Ἐπίσκοπον, ὄντα ἐξόριστον καὶ αὐτόν· ἔχει δὲ οὕτως."
syMA.commemoration01.narration.p11 = "Φέρε δὴ ἀπαντλήσω σου τὸ τῆς ἀθυµίας ἕλκος, καὶ διασκεδάσω τοῦ λογισµοῦ τό νέφος. Τί ἐστιν ὃ λυπῇ καὶ ἀδηµονεῖς; ὅτι χαλεπὸς ὁ χειµών, καὶ πικρὸν τὸ ναυάγιον, τὸ τὴν Ἐκκλησίαν καταλαβόν; οἶδα τοῦτο κἀγώ, καὶ οὐδεὶς ἀντερεῖ εἰµὴ Θεός. Ἀλλ' εἰ βούλει, εἰκόνα σοι ἀναπλάσω τῶν γινοµένων. Θάλατταν ὁρῶµεν, ἀπ' αὐτῆς τῆς ἀβύσσου κάτωθεν ἀναµοχλευοµένην, τοὺς ναύτας, τὰς χεῖρας τοῖς γόνασι περιπλέξαντας, καὶ πρὸς τὴν ἀµηχανίαν τοῦ χειµῶνος ἀπορηθέντας, οὐκ οὐρανὸν βλέποντας, οὐ πέλαγος, οὐ ξηράν, ἀλλ' ἐπὶ τῶν καταστρωµάτων κειµένους, καὶ ὀλοφυροµένους, καὶ κλαίοντας. Καὶ ταῦτα µὲν ἐπὶ τῆς ὁρωµένης θαλάσσης οὕτω συµβαίνει. Νυνὶ δὲ τῆς Ἐκκλησίας, χείρων ὁ θόρυβος, καὶ πλείονα τὰ κύµατα."
syMA.commemoration01.narration.p12 = "Ἀλλὰ παρακάλει τὸν Δεσπότην ἡµῶν Ἰησοῦν Χριστόν, ὃς οὐ τέχνῃ περιγίνεται τοῦ χειµῶνος, ἀλλὰ νεύµατι λύει τὴν ζάλην. Ἀλλὰ κἂν πολλάκις παρακαλέσας οὐκ εἰσηκούσθης, µὴ ὀλιγωρήσῃς· τοιοῦτον γὰρ ἔθος τῷ φιλανθρώπῳ Θεῷ, ἡµῶν τὴν σωτηρίαν προνοουµένῳ. Μὴ γὰρ οὐκ ἠδύνατο τοὺς τρεῖς ἐκείνους Παῖδας λυτρώσασθαι, ἵνα µὴ ἐµπέσωσιν εἰς τὴν κάµινον; ἀλλ' ὅτε αἰχµάλωτοι γεγόνασι, καὶ εἰς βαρβάρων χώραν ἀπεῤῥίφησαν, καὶ τῆς πατρῴας κληρονοµίας ἐξέπεσον, καὶ παρὰ πάντων ἀπεγνώσθησαν, καὶ οὐδὲν λοιπὸν οὐκ ἐλείπετο, τότε ὁ ἀληθινὸς Θεὸς ἄφνω τὴν θαυµατουργίαν εἰργάσατο, καὶ διεσκόρπισε τὸ πῦρ περὶ τὴν κάµινον τῶν Χαλδαίων."
syMA.commemoration01.narration.p13 = "Καὶ λοιπόν, Ἐκκλησία ἦν αὐτοῖς ἡ κάµινος· καὶ πᾶσαν τὴν κτίσιν προσεκαλοῦντο, Ἀγγέλους τε καὶ Δυνάµεις· καὶ οὕτω πάντα συλλαβόµενοι, ἔλεγον· Εὐλογεῖτε πάντα τὰ ἔργα τὸν Κύριον. Ὁρᾷς, πῶς ἡ ὑποµονὴ τῶν Δικαίων τὸ πῦρ εἰς δρόσον µετέβαλε, καὶ τὸν τύραννον ἐδυσώπησε, καὶ κατὰ πᾶσαν τὴν οἰκουµένην ἐκπέµπει τὰ γράµµατα; Μέγας ὁ Θεός, φησί, Σεδράχ, Μισάχ, καὶ Ἀβδεναγώ! Καὶ ἴδε πόσην ἀποτοµίαν ἔθηκεν. Εἴτις, φησί, λόγον εἴπῃ κατ' αὐτῶν, τὸν οἶκον αὐτοῦ ταµιεύσεσθαι, καὶ τὰ ὑπάρχοντα αὐτῷ διαρπάζεσθαι."
syMA.commemoration01.narration.p14 = "Μὴ οὖν ἀθυµήσῃς, ἀδελφὲ Κυριακέ· καὶ γὰρ ἐγώ, ὅτε ἐξηλαυνόµην τῆς Πόλεως, οὐδενὸς τούτων ἐφρόντιζον, ἀλλ' ἔλεγον πρὸς ἐµαυτόν· Εἰ βούλεται ἡ Βασίλισσα ἐξορίσαι, ἐξορισάτω µε· Τοῦ Κυρίου ἡ γῆ, καὶ τὸ πλήρωµα αὐτῆς. Εἰ βούλεται πριονῖσαι, πριονισάτω µε· τὸν Ἡσαΐαν ἔχω ὑπογραµµόν. Εἰ θέλει µε εἰς τὸ πέλαγος ἀκοντίσαι, τὸν Ἰωνᾶν ὑποµιµνῄσκοµαι. Εἰ θέλει µε εἰς λάκκον ἐµβαλεῖν, ἔχω τὸν Δανιὴλ ἐν τοῖς λέουσι βεβληµένον. Εἰ θέλει λιθάσαι µε, Στέφανον ἔχω τὸν Πρωτοµάρτυρα, τοῦτο πεπονθότα. Εἰ θέλει τὴν κεφαλήν µου λαβεῖν, ἔχω τὸν Βαπτιστήν. Εἰ θέλει τὰ ὑπάρχοντά µου λαβεῖν, εἰ ἔχω, λαβέτω· Γυµνὸς ἐξῆλθον ἐκ κοιλίας µητρός µου, γυµνὸς καὶ ἀπελεύσοµαι. Ἐµοὶ παραινεῖ καὶ ὁ Ἀπόστολος, λέγων· Πρόσωπον Θεὸς ἀνθρώπου οὐ λαµβάνει, καί, Εἰ ἔτι ἀνθρώποις ἤρεσκον, Χριστοῦ δοῦλος οὐκ ἂν ἤµην. Καὶ ὁ Δαυῒδ καθοπλίζει µε· Ἐλάλουν ἐναντίον Βασιλέων, καὶ οὐκ ᾐσχυνόµην. Πολλὰ κατ' ἐµοῦ ἐσκευάσαντο, ἀλλὰ πάντα διὰ φθόνον ἐποίησαν."
syMA.commemoration01.narration.p15 = "Ἀλλὰ ταῦτα λυπῇ, ἀδελφὲ Κυριακέ, ὅτι οἱ ἡµᾶς ἐξορίσαντες ἐπὶ τῆς ἀγορᾶς παῤῥησιάζονται, καὶ πλῆθος αὐτοῖς ἀκολουθεῖ δορυφόρων; ἀλλ' ὑποµιµνήσθητι τὸν πλούσιον, καὶ τὸν Λάζαρον· ποῖος µὲν τῷ νῦν αἰῶνι ἐθλίβη, ποῖος δὲ ἀπήλαυσε. Τί ἐκεῖνον ἔβλαψεν ἡ πενία; οὐχὶ ὡς ἀθλητὴς καὶ νικητὴς εἰς τοὺς κόλπους τοῦ Ἀβραὰµ ἀπήχθη; Τί δὲ ὠφέλησεν ἐκεῖνον ὁ πλοῦτος, τὸν ἐν πορφύρᾳ καὶ βύσσῳ ἀνακείµενον; Ποῦ οἱ ῥαβδοῦχοι; ποῦ οἱ δορυφόροι; ποῦ οἱ χρυσοχάλινοι ἵπποι; ποῦ οἱ παράσιτοι, καὶ ἡ βασιλικὴ τράπεζα; οὐχὶ ὡς λῃστὴς δεδεµένος ἀπήγετο ἐν τῷ µνήµατι, γυµνὴν τὴν ψυχὴν ἐκ τοῦ κόσµου φέρων, καὶ κράζων κενῇ τῇ φωνῇ· Πάτερ Ἀβραάµ, ἐλέησόν µε, καὶ πέµψον Λάζαρον, ἵνα βάψῃ τὸ ἄκρον τοῦ δακτύλου αὑτοῦ ὕδατος, καὶ καταψύξῃ µου τὴν γλῶτταν, ὅτι πικρῶς βασανίζοµαι;"
syMA.commemoration01.narration.p16 = "Τί Πατέρα καλεῖς τὸν Ἀβραάµ, οὗ τὸν βίον οὐκ ἐµιµήσω; ἐκεῖνος πάντα ἄνθρωπον εἰς τὸν οἶκον αὑτοῦ ἐξένιζε, σὺ δὲ ἑνὸς πτωχοῦ φροντίδα οὐκ ἐποιήσω. Οὐκ ἔστι πενθῆσαι καὶ κλαῦσαι, ὅτι ὁ τοσοῦτον πλοῦτον ἔχων, σταγόνος ὕδατος οὐ λαµβάνει; τῷ χειµῶνι οὐκ ἔσπειρεν ἔλεον, ἦλθε τὸ θέρος, καὶ οὐκ ἐθέρισε· καὶ τοῦτο τοῦ Δεσπότου οἰκονοµία, ὅτι ἐξ ἐναντίας ἐποίησε τὴν κόλασιν τοῖς ἀσεβέσι, καὶ τὴν ἀνάπαυσιν τοῖς δικαίοις· ἵνα βλέπωσιν ἀλλήλους, καὶ ἀλλήλους γνωρίζωσι· καὶ γὰρ ἕκαστος τότε µάρτυς τὸν ἴδιον τύραννον ἐπιγνώσεται. Καὶ οὐκ ἐµὰ τὰ ῥήµατα· ἄκουσον τῆς Σοφίας λεγούσης· Τότε, φησίν, ἐν πολλῇ παῤῥησίᾳ σταθήσεται ὁ δίκαιος κατὰ πρόσωπον τῶν θλιψάντων αὐτόν."
syMA.commemoration01.narration.p17 = "Ὥς περ ὁδοιπόρος, ἐν καύµατι περιπατῶν, ἡνίκα εὕρῃ καθαρὰν πηγήν, τῇ δίψῃ φλεγόµενος· ἢ ὥς περ τις, λιµῷ συνεχόµενος, παρακάθηται µὲν τραπέζῃ, ἐχούσῃ διάφορα ἐδέσµατα, παρά τινος δὲ δυνατωτέρου κωλύεται, µὴ ἅψασθαι τῶν ἐπὶ τῆς τραπέζης, καὶ σφόδρα ἔχει τὴν ὀδύνην καὶ τὴν κόλασιν, ὅ τε διψῶν, ὡς µὴ δυνάµενος τὴν δίψαν κατασβέσαι, καὶ ὁ πεινῶν, ὡς κωλυόµενος ἀπολαῦσαι τῶν ἐδεσµάτων· οὕτω καὶ ἐν τῇ ἡµέρᾳ τῆς κρίσεως, βλέπουσι τοὺς Ἁγίους εὐφραινοµένους οἱ ἀσεβεῖς, καὶ τῆς Βασιλικῆς τραπέζης ἀπολαῦσαι οὐ δύνανται. Καὶ γὰρ ὁ Θεὸς τὸν Ἀδάµ κολάσαι βουλόµενος, ἐποίησεν αὐτὸν ἐξ ἐναντίας τοῦ Παραδείσου ἐργάζεσθαι τὴν γῆν· ἵνα καθ' ἑκάστην ὁρῶν τὸ ποθεινὸν χωρίον, ὅθεν ἐξῆλθεν, ἔχῃ πάντοτε τὴν ὀδύνην ἐν τῆ ψυχῇ. Εἰ δὲ καὶ ᾧδε ἀλλήλοις οὐ συντύχωµεν, ἀλλ' ἐκεῖ οὐδεὶς ὁ κωλύων ἡµᾶς τότε µετ' ἀλλήλων διάγειν· ἀλλὰ καὶ ὀψόµεθα τοὺς ἡµᾶς ἐξορίσαντας, ὥς περ ὁ Λάζαρος τὸν Πλούσιον, καὶ οἱ Μάρτυρες τοὺς Τυράννους."
syMA.commemoration01.narration.p18 = "Μὴ οὖν ἀθύµει, ἀγαπητέ, ἀλλὰ µνηµόνευε τοῦ Προφήτου λέγοντος· Μυκτηρισµὸν ἀνθρώπων µὴ φοβηθῇς, καὶ τοῦ φαυλισµοῦ αὐτῶν µὴ ἡττᾶσθε. Ὥς περ γὰρ ἔριον ὑπὸ σητός, οὕτω βρωθήσεται."
syMA.commemoration01.narration.p19 = "Κατανόησον δὲ τὸν Δεσπότην, πῶς ἐκ τῶν σπαργάνων ἐδιώκετο, καὶ εἰς βαρβάρων γῆν ἀπεῤῥίπτετο. Ὁ κατέχων τὸν κόσµον, τύπος ἡµῖν γέγονε τοῦ µὴ ἐκκακεῖν ἐν τοῖς πειρασµοῖς. Ἀναµνήσθητι τοῦ πάθους τοῦ Σωτῆρος, καὶ ὅσας ὕβρις δι' ἡµᾶς ὑπέστη. Οἱ µὲν γὰρ αὐτὸν Σαµαρείτην ἐκάλουν, οἱ δέ, δαιµονῶντα καὶ ψευδοπροφήτην· ἔλεγον γάρ, Ὅτι ἰδοὺ ἄνθρωπος φάγος, καὶ οἰνοπότης· καί, ἐν τῷ Ἄρχοντι τῶν δαιµονίων ἐκβάλλει τὰ δαιµόνια. Τί δέ, ὅτε ἤγαγον αὐτόν ποτε εἰς τὸ κρηµνίσαι; ὢ τοῦ θαύµατος! καὶ εἰς τὸ πρόσωπον αὐτοῦ ἐνέπτυον, καὶ ῥαπίσµατα αὐτῷ ἐδίδουν; Τί δέ, ὅτε καὶ χολὴν αὐτῷ ἐπότιζον, καὶ καλάµῳ τὴν κεφαλὴν ἔτυπτον, καὶ χλαµύδα αὐτῷ περιετίθουν, καὶ ὅτε ἀκάνθαις αὐτὸν ἐστεφάνουν, καὶ προσέπιπτον ἐµπαίζοντες, καὶ πᾶν εἶδος αὐτῷ χλεύης ἐπάγοντες; καὶ ὅτε περιῆγον αὐτὸν οἱ αἱµοβόροι ἐκεῖνοι κύνες, καὶ ἐπὶ τὸ πάθος ἤγετο γυµνός; Καὶ πάντες αὐτὸν κατέλιπον οἱ Μαθηταί· καὶ ὁ µὲν αὐτὸν ἠρνήσατο, ὁ δὲ παρέδωκεν, οἱ δὲ ἄλλοι ἐδραπέτευσαν· καὶ µόνος εἱστήκει γυµνὸς ἐν µέσῳ τῶν ὄχλων ἐκείνων· (ἑορτὴ γὰρ ἦν ἡ πάντας συνάγουσα τότε). Καὶ ὡς πονηρὸν ἐν µέσῳ κακούργων ἐσταύρωσαν· καὶ ἄταφος ἔκειτο, ὅτε κατήνεγκαν αὐτοὶ αὐτὸν ἀπὸ τοῦ Σταυροῦ, ἕως ὅτου τις αὐτὸν ἐξῃτήσατο, ἵνα θάψῃ αὐτόν. Καὶ ὅτε ψόγον πονηρὸν κατ' αὐτοῦ ἀπεφήναντο, ὅτι οἱ Μαθηταὶ αὐτοῦ ἔκλεψαν αὐτόν, καὶ οὐκ ἀνέστη."
syMA.commemoration01.narration.p20 = "Ὑποµνήσθητι δὲ πάλιν τοὺς Ἀποστόλους, ὅτι πανταχόθεν ἐδιώκοντο, καὶ ἐν πόλεσι κατεκρύπτοντο· καὶ ὁ Παῦλος παρά τινι Πορφυροπώλιδι γυναικί, καὶ ὁ Πέτρος παρὰ Σίµωνι τῷ Βυρσεῖ· ὅτι οὐκ εἶχον παῤῥησίαν παρὰ τοῖς πλουσίοις· ἀλλ' ὕστερον πάντα εὔκολα αὐτοῖς ἐγένοντο."
syMA.commemoration01.narration.p21 = "Οὕτω καὶ νῦν, Ἀδελφέ, µὴ ἀθυµήσῃς. Ἤκουσα δὲ καὶ περὶ τοῦ λήρου Ἀρσακίου ἐκείνου, ὃν ἐκάθισεν ἡ Βασίλισσα ἐπὶ τοῦ θρόνου, ὅτι ἔθλιψε τοὺς Ἀδελφούς, καὶ τὰς Παρθένους, µὴ θελήσαντας αὐτῷ κοινωνῆσαι· πολλοὶ δὲ αὐτῶν δι' ἐµὲ καὶ ἐν φυλακαῖς ἀπέθανον· ὁ προβατόσχηµος ἐκεῖνος λύκος, ὁ σχῆµα ἔχων Ἐπισκόπου, µοιχὸς δὲ ὑπάρχων· ὡς γὰρ γυνή, µοιχαλὶς ὀνοµάζεται, ζῶντος τοῦ ἀνδρὸς αὐτῆς ἑτέρῳ συναπτοµένη, οὕτω καὶ οὗτος µοιχός ἐστιν, οὐ σαρκός, ἀλλὰ πνεύµατος· ζῶντος γάρ µου ἥρπασε τὸν θρόνον µου."
syMA.commemoration01.narration.p22 = "Ταῦτά σοι ἀπεστείλαµεν ἀπὸ Κουκουσοῦ, ὅπου ἐκέλευσεν ἡ Βασίλισσα ἡµᾶς ἐξορισθῆναι· πολλαὶ δὲ θλίψεις κατὰ τὴν ὁδὸν συνήντησάν µοι, ἀλλὰ τούτων οὐκ ἐφρόντισα. Ὅτε δὲ ἤλθοµεν ἐν τῇ χώρᾳ τῶν Καππαδοκῶν, καὶ ἐν Ταυροκιλικίᾳ, χοροὶ ὑπήντων ἡµῖν Ἁγίων Πατέρων· οὐ µὴν ἀλλὰ καὶ πλῆθος Μοναζόντων, καὶ Παρθένων, πηγὰς δακρύων ἐκχέοντες, καὶ ἔκλαιον σφοδρῶς, ἡµᾶς θεωροῦντες ἐν τῇ ἐξορίᾳ ἀπερχοµένους, καὶ ἔλεγον πρὸς ἑαυτούς· Συνέφερεν ἵνα ὁ ἥλιος συσταλῇ, ἢ ἵνα τὸ στόµα Ἰωάννου ἐσιώπησε. Ταῦτά µε ἐθορύβησαν καὶ ἔθλιψαν πλέον, ἐπειδὴ ἔβλεπον πάντας κλαίοντας περὶ ἐµοῦ. Ἐπὶ δὲ τῶν ἄλλων ἁπάντων, ὅσα συνέβη µοι, φροντίδα οὐκ ἐποίησα. Πάνυ δὲ ἡµᾶς ἐδεξιώσατο ὁ Ἐπίσκοπος ταύτης τῆς Πόλεως, καὶ πολλὴν ἀγάπην ἔδειξεν εἰς ἡµᾶς· ὥς τε, εἰ δυνατὸν ἦν, καὶ εἰµὴ τὸν ὅρον ἐφυλάττοµεν, καὶ τὸν θρόνον αὑτοῦ παρεχώρησεν ἂν ἡµῖν. Δέοµαι οὖν καὶ ἀντιβολῶ, ἀπόῤῥιψον τὸ πένθος τῆς ἀθυµίας σου, καὶ ὑπὲρ ἡµῶν µνείαν ἔχε πρὸς τὸν Θεόν."

syMA.commemoration02.text = "Τῇ αὐτῇ ἡμέρᾳ, ἡ Ἁγία Μαρκιανὴ Βασίλισσα, ἡ ἐν τοῖς Ἁγίοις Ἀποστόλοις, ἐν εἰρήνῃ τελειοῦται."
syMA.commemoration02.couplet1.title = titles_gr_GR_cog.Stichoi
syMA.commemoration02.couplet1.verse1 = "Τὴν Βασίλισσαν Μαρκιανὴν ἐκ βίου,"
syMA.commemoration02.couplet1.verse2 = "Χριστὸς Βασιλεὺς ἐξάγει Βασιλέων."

syMA.commemoration03.text = "Τῇ αὐτῇ ἡμέρᾳ, ὁ Ὅσιος Κλαυδῖνος ἐν εἰρήνη τελειοῦται."
syMA.commemoration03.couplet1.title = titles_gr_GR_cog.Stichoi
syMA.commemoration03.couplet1.verse1 = "Ψυχῆς ἰδὼν σῆς κάλλος ἐξῃρημένον,"
syMA.commemoration03.couplet1.verse2 = "Ὁ ψυχεραστὴς λαμβάνει σε Κλαυδῖνε."

syMA.commemoration04.text = "Τῇ αὐτῇ ἡμέρᾳ, ὁ Ὅσιος Πέτρος ὁ Αἰγύπτιος, εἰς βαθὺ γῆρας ἐλθών, ἐν εἰρήνῃ τελειοῦται."
syMA.commemoration04.couplet1.title = titles_gr_GR_cog.Stichoi
syMA.commemoration04.couplet1.verse1 = "Ὡς ὥριμός τις σῖτος ἐκ γήρως Πέτρε,"
syMA.commemoration04.couplet1.verse2 = "Οἶνον ταμείῳ συγκομίζει τῷ τάφῳ."

syMA.commemoration05.text = "Ὁ Ἅγιος Νεομάρτυς Δημήτριος, ὁ ἐν Κωνσταντινουπόλει μαρτυρήσας ἐν ἔτει αψπδʹ(1784), ξίφει τελειοῦται."
syMA.commemoration05.couplet1.title = titles_gr_GR_cog.Stichoi
syMA.commemoration05.couplet1.verse1 = "Φῶς οὐράνιον σῷ ἐπέστη λειψάνῳ,"
syMA.commemoration05.couplet1.verse2 = "Χριστοῦ ὑπερτμηθέντι θείας ἀγάπης."

syMA.lastline = "Ταῖς αὐτῶν ἁγίαις πρεσβείαις, ὁ Θεός, ἐλέησον ἡμᾶς. Ἀμήν."

cl.syMA.commemoration01.text = "[saint/com 1]"
cl.syMA.commemoration01.narration.p01 = ""
cl.syMA.commemoration01.narration.p02 = ""
cl.syMA.commemoration01.narration.p03 = ""
cl.syMA.commemoration01.narration.p04 = ""
cl.syMA.commemoration01.narration.p05 = ""
cl.syMA.commemoration01.narration.p06 = ""
cl.syMA.commemoration01.narration.p07 = ""

cl.syMA.commemoration02.text = "[saint/com 2]"
cl.syMA.commemoration02.narration.p01 = ""
cl.syMA.commemoration02.narration.p02 = ""
cl.syMA.commemoration02.narration.p03 = ""
cl.syMA.commemoration02.narration.p04 = ""
cl.syMA.commemoration02.narration.p05 = ""
cl.syMA.commemoration02.narration.p06 = ""
cl.syMA.commemoration02.narration.p07 = ""

cl.syMA.commemoration03.text = "[saint/com 3]"
cl.syMA.commemoration03.narration.p01 = ""
cl.syMA.commemoration03.narration.p02 = ""
cl.syMA.commemoration03.narration.p03 = ""
cl.syMA.commemoration03.narration.p04 = ""
cl.syMA.commemoration03.narration.p05 = ""
cl.syMA.commemoration03.narration.p06 = ""
cl.syMA.commemoration03.narration.p07 = ""

cl.syMA.commemoration04.text = "[saint/com 4]"
cl.syMA.commemoration04.narration.p01 = ""
cl.syMA.commemoration04.narration.p02 = ""
cl.syMA.commemoration04.narration.p03 = ""
cl.syMA.commemoration04.narration.p04 = ""
cl.syMA.commemoration04.narration.p05 = ""
cl.syMA.commemoration04.narration.p06 = ""
cl.syMA.commemoration04.narration.p07 = ""

cl.syMA.commemoration05.text = "[saint/com 5]"
cl.syMA.commemoration05.narration.p01 = ""
cl.syMA.commemoration05.narration.p02 = ""
cl.syMA.commemoration05.narration.p03 = ""
cl.syMA.commemoration05.narration.p04 = ""
cl.syMA.commemoration05.narration.p05 = ""
cl.syMA.commemoration05.narration.p06 = ""
cl.syMA.commemoration05.narration.p07 = ""

cl.syMA.commemoration06.text = "[saint/com list]"

