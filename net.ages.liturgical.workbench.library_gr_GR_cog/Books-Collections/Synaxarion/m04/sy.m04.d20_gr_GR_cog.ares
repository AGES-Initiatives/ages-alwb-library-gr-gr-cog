A_Resource_Whose_Name = sy.m04.d20_gr_GR_cog

syMA.commemoration01.text = "Τῇ Κʹ τοῦ αὐτοῦ μηνός, μνήμη τοῦ Ὁσίου Πατρὸς ἡμῶν Θεοδώρου τοῦ Τριχινᾶ."
syMA.commemoration01.couplet1.title = titles_gr_GR_cog.Stichoi
syMA.commemoration01.couplet1.verse1 = "Θνήσκεις ὁ πλήξας τριχίνῃ στολῇ, Πάτερ,"
syMA.commemoration01.couplet1.verse2 = "Τὸν ἐνδύσαντα τοὺς γενάρχας φυλλίνην."
syMA.commemoration01.single1 = "Εἰκάδι σός, Θεόδωρε, λίπʼ ὀστέα θυμὸς ἀγήνωρ."
syMA.commemoration01.narration.p01 = "Οὗτος ὁ ἀοίδιμος, πάσῃ κακουχίᾳ καὶ σκληραγωγίᾳ ἑαυτὸν ὑποβαλών, καὶ κρύει καὶ παγετῷ πηγνύμενος, τριχίνοις καὶ ἀδρανέσιν ἀμφίοις τὸ σαρκίον ἐκάλυπτεν· ὅθεν καὶ τοῦ Τριχινᾶ μετέσχεν ὀνόματος. Διά τοι τοῦτο καὶ τὴν τῶν δαιμόνων ἀπεγύμνου ἀπάτην· καὶ μύρον εὐῶδες ὁ τάφος αὐτοῦ ἀναπηγάζει πᾶσι τοῖς προστρέχουσι πόθῳ, καὶ τὴν ψυχικὴν καὶ σωματικὴν ὑγείαν χαρίζεται."

syMA.commemoration02.text = "Τῇ αὐτῇ ἡμέρᾳ, μνήμη τῶν Ἁγίων Μαρτύρων Βίκτωρος, Ζωτικοῦ, Ζήνωνος, Ἀκινδύνου, Καισαρίου, Σεβηριανοῦ, Χρστοφόρου, Θεωνᾶ καὶ Ἀντωνίνου."
syMA.commemoration02.couplet1.title = "Στίχοι εἰς τὸν Ἀκίνδυνον καὶ τοὺς σὺν αὐτῷ τέσσαρας ἁγίους Μάρτυρας"
syMA.commemoration02.couplet1.verse1 = "Σὺν Ἀκινδύνῳ τέσσαρας κτείνει ξίφος,"
syMA.commemoration02.couplet1.verse2 = "Τὸν ἐκ πλάνης κίνδυνον ἐκπεφευγότας."
syMA.commemoration02.couplet2.title = "Εἰς τὸν Χριστοφόρον καὶ τοὺς σὺν αὐτῷ τρεῖς."
syMA.commemoration02.couplet2.verse1 = "Καμινιαίας αἰθάλης πεπλησμένοι,"
syMA.commemoration02.couplet2.verse2 = "Χριστῷ προσῆλθον οἱ περὶ Χριστοφόρον."
syMA.commemoration02.narration.p01 = "Οὗτοι πάντες ἐπὶ Διοκλητιανοῦ τοῦ δυσσεβοῦς τὸν τοῦ Μαρτυρίου ἀγῶνα διήνυσαν, ὅτε καὶ ὁ πολύαθλος Μάρτυς Χριστοῦ Γεώργιος συλληφθεὶς ἐτιμωρεῖτο, καὶ τιμωρούμενος τὰ παράδοξα ἐπετέλει ἐκεῖνα. Καὶ ὁ μὲν Βίκτωρ, Ἀκίνδυνος, Ζωτικός, Ζήνων καὶ Σεβηριανός, ἰδόντες τὸν Ἅγιον τῷ τροχῷ βληθέντα καὶ μηδὲν ἀδικηθέντα, μιᾷ φωνῇ χριστιανοὺς ἑαυτοὺς ἀνεκήρυξαν, οἳ καὶ ξίφει τὰς κεφαλὰς ἀπετμήθησαν. Ὁ δὲ Χριστοφόρος, Θεωνᾶς, Καισάριος καὶ Ἀντωνῖνος, δορυφόροι ὄντες τοῦ Βασιλέως, καὶ παριστάμενοι αὐτῷ ἐν μιᾷ τῶν ἡμερῶν τὸν Μεγαλομάρτυρα ἐτάζοντι ἀπηνῶς, καὶ τὴν τοῦ νεκροῦ Ἕλληνος, διὰ τῆς ἐπικλήσεως Χριστοῦ τοῦ Θεοῦ, ἰδόντες ἀνάστασιν, ὡς τάχος διὰ προσευχῆς γεγενημένην, παραυτίκα ῥίψαντες τὰς ζώνας καὶ τὰ ὅπλα αὐτῶν, ἐνώπιον τοῦ βασιλέως καὶ παντὸς τοῦ θεάτρου, τὸν Χριστὸν ὡμολόγησαν Θεὸν εἶναι ἀληθινόν. Διά τοι τοῦτο κρατηθέντες, τῇ φυλακῇ συνεκλείσθησαν. Μεθʼ ἡμέρας δέ τινας, παραστάντες τῷ Τυράννῳ, ἐκρεμάσθησαν καὶ ἐξέσθησαν, καὶ τὰς πλευρὰς λαμπάσι κατεφλέχθησαν, καὶ τέλος, ἐν πυρὶ βληθέντες, τὸν τοῦ Μαρτυρίου στέφανον ἐκομίσαντο."

syMA.commemoration03.text = "Τῇ αὐτῇ ἡμέρᾳ, μνήμη τοῦ Ὁσίου Πατρὸς ἡμῶν Ἰωάννου τοῦ Παλαιολαυρίτου."
syMA.commemoration03.couplet1.title = titles_gr_GR_cog.Stichoi
syMA.commemoration03.couplet1.verse1 = "Νέον τι κέρδος, τὸν Παλαιολαυρίτην"
syMA.commemoration03.couplet1.verse2 = "Ἰωάννην, χαίρουσιν εὑρόντες νόες."
syMA.commemoration03.narration.p01 = "Οὗτος, ἐξ ἁπαλῶν ὀνύχων θείῳ πόθῳ τρωθείς, τῷ Θεῷ προσεκολλήθη καὶ καταλιπὼν τρυφὴν καὶ περιφάνειαν βίου καὶ ἀποξενωθεὶς πατρίδος καὶ τῶν οἰκείων καὶ τὸν σταυρὸν αὑτοῦ ἀράμενος, ἦλθεν εἰς ξένην χώραν καὶ ἄγνωστον, διὰ τὸν ξενιτεύσαντα Κύριον καὶ ἐπὶ ξένης τεχθέντα. Καὶ καταλαβὼν τοὺς σεβασμίους τόπους, ἐν τῇ τοῦ μακαρίου Χαρίτωνος Μονῇ ἐπιδημεῖ· καὶ καλῶς τελέσας πᾶσαν ἰδέαν ἀρετῆς, μετῆλθε τῶν τῇδε πρὸς τὰς αἰωνίους καὶ μακαρίους μονάς."

syMA.commemoration04.text = "Τῇ αὐτῇ ἡμέρᾳ, μνήμη τοῦ Ἁγίου Ἱερομάρτυρος Ἀναστασίου Ἀντιοχείας."
syMA.commemoration04.couplet1.title = titles_gr_GR_cog.Stichoi
syMA.commemoration04.couplet1.verse1 = "Ἀναστάσιε, σοῦ δὲ τί γράψω χάριν,"
syMA.commemoration04.couplet1.verse2 = "Χριστοῦ χάριν σπεύδοντος ἐκθανεῖν ξίφει;"

syMA.commemoration05.text = "Τῇ αὐτῇ ἡμέρᾳ, μνήμη τοῦ Ἁγίου Ἀποστόλου Ζακχαίου."
syMA.commemoration05.couplet1.title = titles_gr_GR_cog.Stichoi
syMA.commemoration05.couplet1.verse1 = "Οὐχὶ κατάβα, ἀλλʼ ἀνάβα σοι λέγει,"
syMA.commemoration05.couplet1.verse2 = "Ζακχαῖε, Χριστὸς προσκαλῶν σε εἰς πόλον."

syMA.commemoration06.text = "Τῇ αὐτῇ ἡμέρᾳ, ὁ Ὅσιος Ἀθανάσιος ὁ κτίσας τὴν μονὴν τοῦ Μετεώρου ἐν Θεσσαλίᾳ, κατὰ τὸ ᾳτιʹ (1310), ὁ ἐκ Πατρῶν καταγόμενος, ἐν εἰρήνῃ τελειοῦται."
syMA.commemoration06.couplet1.title = titles_gr_GR_cog.Stichoi
syMA.commemoration06.couplet1.verse1 = "Τὸν λίθον, Πάτερ, τὸν τραχὺν καὶ ἀνάντη,"
syMA.commemoration06.couplet1.verse2 = "πρὸς λίθον ἀκρόγωνον, τρίβον εἰργάσω."
syMA.commemoration06.single1 = "Λίπʼ ἐν τῇ γῇ βιοτόν γʼ Ἀθανάσιος ἀμφʼ εἰκάδι."

syMA.commemoration07.text = "Ὁ Ὅσιος Ἰωάσαφ, ὁ συνασκητὴς τοῦ Ὁσίου Ἀθανασίου τοῦ ἐν τῷ Μετεώρῳ, ἐν εἰρήνῃ τελειοῦται."
syMA.commemoration07.couplet1.title = titles_gr_GR_cog.Stichoi
syMA.commemoration07.couplet1.verse1 = "Ἀθανασίῳ ἐν πόλῳ, Ἰωάσαφ,"
syMA.commemoration07.couplet1.verse2 = "Νῦν συγχορεύεις συμμεριστὴς ὡς πόνων."

syMA.lastline = "Ταῖς τῶν Ἁγίων σου πρεσβείαις, Χριστὲ ὁ Θεός, ἐλέησον ἡμᾶς. Ἀμήν."

cl.syMA.commemoration01.text = "[saint/com 1]"

cl.syMA.commemoration02.text = "[saint/com 2]"

cl.syMA.commemoration03.text = "[saint/com 3]"

cl.syMA.commemoration04.text = "[saint/com 4]"

cl.syMA.commemoration05.text = "[saint/com 5]"

cl.syMA.commemoration06.text = "[saint/com list]"

