A_Resource_Whose_Name = sy.m09.d06_gr_GR_cog

syMA.commemoration01.text = "Τῇ Ϛʹ τοῦ αὐτοῦ μηνός ἀνάμνησις τοῦ γενομένου παραδόξου θαύματος ἐν Κολοσσαῖς τῆς Φρυγίας παρὰ τοῦ ἀρχιστρατήγου Μιχαήλ."
syMA.commemoration01.couplet1.title = titles_gr_GR_cog.Stichoi
syMA.commemoration01.couplet1.verse1 = "Ὤφθης, Μιχαήλ, Νῶε σῷ ναῷ νέος,"
syMA.commemoration01.couplet1.verse2 = "Χώνῃ ποταμῶν τὸν κατακλυσμὸν λύων."
syMA.commemoration01.single1 = "Ῥοῦν Μιχαὴλ ποταμῶν χώνευσε, Νόων ἀγός, ἕκτῃ."
syMA.commemoration01.narration.p01 = "Φθόνῳ τηκόμενοι ἐπὶ τοῖς παραδόξως γενομένοις ἐν τῷ ναῷ τοῦ ἀρχιστρατήγου Μιχαὴλ ἄνδρες ἑλληνίζοντες, τὸν παραῤῥέοντα ἐγγύθεν ποταμὸν ἐβουλεύσαντο κατὰ τοῦ ναοῦ στρέψαι, ὥστε καὶ τὸν λαὸν κατακλῦσαι καὶ τὸν προσμένοντα ἐν αὐτῷ ἄνδρα τίμιον, τὸν Ἄρχιππον, ἀπολέσαι. Φανεὶς δὲ καὶ μόνον ὁ θεῖος Ἀρχιστράτηγος καὶ θαῤῥεῖν ἐγκελευσάμενος τῷ Ἀρχίππῳ, πλήσσει ῥάβδῳ τὴν πέτραν, καὶ πάροδον ἐν αὐτῇ ποιήσας τοῦ ποταμοῦ, ἐξ ἐκείνου μέχρι καὶ τοῦ νῦν παροδεύων ὁρᾶται χωνευόμενος."

syMA.commemoration02.text = "Τῇ αὐτῇ ἡμέρᾳ Ἄθλησις τῶν ἁγίων Μαρτύρων Εὐδοξίου, Ζήνωνος, Ῥωμύλου, καὶ Μακαρίου."
syMA.commemoration02.couplet1.title = titles_gr_GR_cog.Stichoi
syMA.commemoration02.couplet1.verse1 = "Τμήθησαν Εὐδόξιος, Ῥωμύλος, Ζήνων"
syMA.commemoration02.couplet1.verse2 = "Καὶ Μακάριος· μακαριστοί, τοῦ τέλους!"
syMA.commemoration02.narration.p01 = "Οὗτος ὁ ἅγιος Ῥωμύλος ἐπὶ Τραϊανοῦ τὴν κεφαλὴν ἀφῃρέθη, χιλίους ἐπὶ μυρίοις χριστιανοὺς χώραις τισὶν ἐξορίᾳ παραπεμψαμένου καὶ πικρῷ θανάτῳ ὑποβαλόντος. Ἐπὶ δὲ Διοκλητιανοῦ Εὐδόξιος, τοὺς ἀναζητοῦντας αὐτὸν στρατιώτας ξεναγήσας, ὁμολογεῖ αὐτὸς εἶναι Εὐδόξιος. Τῶν δὲ φεύγειν συμβουλευσάντων, οὗτος γυναικός, τέκνων, οἰκείων, οἴκου, καὶ τῶν λοιπῶν ἐπιλαθόμενος, παρίσταται τῷ ἡγεμόνι Μελιτινῆς. Καὶ πρῶτον μὲν τὴν ζώνην, ἥτις ἦν παράσημον τῆς τοῦ κόμητος ἀρχῆς ἐξ ἑαυτοῦ ἀφελών, τῷ προσώπῳ τοῦ ἄρχοντος ἀπεῤῥίπτει· καὶ σὺν αὐτῷ ὁ περιεστὼς ὄχλος τοῦ καταλόγου παντός, τέσσαρες ἐπὶ τοῖς ἑκατὸν καὶ χίλιοι ὄντες, τὸ αὐτὸ διεπράξαντο. Εἶτα, ταθεὶς ἐκ τεσσάρων ὁ θεῖος Εὐδόξιος, τύπτεται τὰς πλευρὰς καὶ ξέεται, καὶ τότε τὸν διὰ ξίφους θάνατον δεχθῆναι κελεύεται. Καὶ ἐπεὶ κατέλαβε τὸν τόπον τῆς τελειώσεως, τὴν σύζυγον μεταστραφεὶς ἐκεῖθεν ὁρᾷ· καὶ ὧν ἐνετείλατο αὐτῇ πρότερον ἀναμνήσας, καὶ πέρας ἀγαθὸν πᾶσιν ἐπιθεῖναι ἐπισκήψας, τελευταίαν ἐντολὴν δέδωκεν αὐτῇ μὴ ἐπιδακρύσαι τῇ αὐτοῦ ἐκδημίᾳ, ἀλλʼ ἐν τῷ χωρίῳ ἔμνημον τάφον αὐτῷ σχεδιάσαι καὶ ἐπιχῶσαι ἐν τούτῳ τὸ σῶμα αὐτοῦ, καὶ τιμῆσαι μᾶλλον τὴν ἡμέραν ἐκείνην λαμπροφορίᾳ καὶ τῇ ἄλλῃ φαιδρότητι."
syMA.commemoration02.narration.p02 = "Εὐθὺς οὖν χεῖρας ὁ Μάρτυς καὶ ὄμματα πρὸς οὐρανὸν ἀνασχών, τὴν ἱερὰν κεφαλὴν ἀποτέμνεται μετὰ τοῦ φιλτάτου αὑτοῦ Ζήνωνος, ᾧ, κλαίοντι διὰ τὸν τοῦ Μάρτυρος χωρισμόν, προεῖπεν ὁ Μάρτυς μὴ χωρισθῆναι αὐτοῦ, ἀλλʼ ὁμοῦ τελειωθῆναι· ὃ καὶ γέγονεν, ἀποτμηθέντος ξίφει καὶ αὐτοῦ τὴν κεφαλὴν μετὰ τῶν λοιπῶν σὺν τῷ ἁγίῳ Εὐδοξίῳ ἁγίων Μαρτύρων."
syMA.commemoration02.narration.p03 = "Ἑπτὰ δὲ ἡμερῶν παρελθουσῶν, ὄναρ ἐπιστὰς τῇ συζύγῳ ὁ Μάρτυς Εὐδόξιος, ἐπισκήπτει αὐτῇ εἰπεῖν τῷ Μακαρίῳ ἀπιέναι πρὸς τὸ πραιτώριον· ἐν ᾧ δὴ ἀπελθών, καὶ μὴ πεισθεὶς θῦσαι τοῖς εἰδώλοις, τὴν μακαρίαν καὶ αὐτὸς ἀποτέμνεται κεφαλήν. Τῇ αὐτῇ ἡμέρᾳ οἱ ἅγιοι ἑκατὸν τέσσαρες καὶ χίλιοι στρατιῶται, καὶ ἡ ἁγία Καλοδότη, ξίφει τελειοῦνται."

syMA.commemoration03.text = "Τῇ αὐτῇ ἡμέρᾳ οἱ ἅγιοι ἑκατὸν τέσσαρες καὶ χίλιοι στρατιῶται καὶ ἡ ἁγία Καλοδότη, ξίφει τελειοῦνται."
syMA.commemoration03.couplet1.title = titles_gr_GR_cog.Stichoi
syMA.commemoration03.couplet1.verse1 = "Δεκὰς δεκαπλῆ καὶ χιλιὰς Μαρτύρων,"
syMA.commemoration03.couplet1.verse2 = "Καὶ τετρὰς ἁπλῆ, συντελευτῶσι ξίφει."
syMA.commemoration03.couplet2.verse1 = "Καλοδότη, τμηθεῖσα τὴν κάραν ξίφει,"
syMA.commemoration03.couplet2.verse2 = "Καλῶν δοτῆρι σοὶ παρίσταται, Λόγε."

syMA.commemoration04.text = "Τῇ αὐτῇ ἡμέρᾳ οἱ Φαῦστος ὁ πρεσβύτερος, Μακάριος, Ἀνδρέας, καὶ οἱ μοναχοὶ Βίβος, Κυριακός, Διονύσιος, Ἀνδρόνικος· καὶ αἱ ἅγιαι Ἀνδροπελαγία καὶ Θέκλα· καὶ Θεόκτιστος ὁ Ναύκληρος, καὶ ἕτερος Κυριακὸς ὁ Δημότης, ξίφει τελειοῦνται.."
syMA.commemoration04.couplet1.title = titles_gr_GR_cog.Stichoi
syMA.commemoration04.couplet1.verse1 = "Τὴν γῆν ὁ Φαῦστος ἐκλιπὼν διὰ ξίφους,"
syMA.commemoration04.couplet1.verse2 = "Πρὸς φαῦσιν ἤρθη τῆς ἄνω κατοικίας."
syMA.commemoration04.couplet2.verse1 = "Ξίφει θανόντες Μακάριος, Ἀνδρέας,"
syMA.commemoration04.couplet2.verse2 = "Ὥδευσαν ἄμφω τὴν μακαρίαν τρίβον."
syMA.commemoration04.couplet3.verse1 = "Τὸν ἀρετῆς στέφανον ἀρνεῖται Βίβος,"
syMA.commemoration04.couplet3.verse2 = "Εἰ μὴ στέφανον καὶ τὸν ἐκ ξίφους λάβῃ."
syMA.commemoration04.couplet4.verse1 = "Διονυσίῳ συμφρονήσαντας δύο,"
syMA.commemoration04.couplet4.verse2 = "Διονυσίῳ συγκατέκτεινε ξίφος."
syMA.commemoration04.couplet5.verse1 = "Ὡς ἀνδρική τις ἦν Ἀνδροπελαγία,"
syMA.commemoration04.couplet5.verse2 = "Πρὸς τὴν κεφαλῆς ἐκτομήν, ὡς ἡ Θέκλα."
syMA.commemoration04.couplet6.verse1 = "Θεόκτιστος Ναύκληρος ἐκτμηθεὶς κάραν,"
syMA.commemoration04.couplet6.verse2 = "Ψυχῆς ἰθύνει τὸ σκάφος πρὸς τὸν πόλον."
syMA.commemoration04.couplet7.verse1 = "Ὁ Κυριακὸς Δημότης, ἀλλʼ ἐκ ξίφους,"
syMA.commemoration04.couplet7.verse2 = "Συνθιασώτης τοῦ χοροῦ τῶν Μαρτύρων."
syMA.commemoration04.narration.p01 = "Οὗτοι οἱ Ἅγιοι, ἐν ταῖς ἡμέραις Δεκίου τοῦ βασιλέως διεβλήθησαν ὡς χριστιανοὶ Οὐαλερίῳ, τῷ ἄρχοντι Ἀλεξανδρείας. Παραστάντων οὖν τῶν Ἁγίων, καταπλαγεὶς Οὐαλέριος τὸ στεῤῥὸν αὐτῶν καὶ ἀκατάπληκτον, τὴν διὰ ξίφους τιμωρίαν κατʼ αὐτῶν ἀπεφήνατο. Καὶ οὕτω τελειωθέντων, τὰ τούτων σώματα ὑπὸ τῶν ἐν Ἀλεξανδρείᾳ φιλοχρίστων ἀνακομισθέντα, ἐναπετέθησαν τῇ πόλει, εἰς δόξαν Χριστοῦ τοῦ ἀληθινοῦ Θεοῦ ἡμῶν."

syMA.commemoration05.text = "Τῇ αὐτῇ ἡμέρᾳ συνέδραμε καὶ τὰ ἐγκαίνια τῆς Ὑπεραγίας Θεοτοκου εἰς τὸ Δεύτερον ἐν τῷ οἴκῳ τῆς ἁγίας Εἰρήνης."

syMA.lastline = "Ταῖς αὐτῶν ἁγίαις πρεσβείαις, ὁ Θεός, ἐλέησον ἡμᾶς. Ἀμήν."

cl.syMA.commemoration01.text = "[saint/com 1]"

cl.syMA.commemoration02.text = "[saint/com 2]"

cl.syMA.commemoration03.text = "[saint/com 3]"

cl.syMA.commemoration04.text = "[saint/com 4]"

cl.syMA.commemoration05.text = "[saint/com 5]"

cl.syMA.commemoration06.text = "[saint/com list]"
