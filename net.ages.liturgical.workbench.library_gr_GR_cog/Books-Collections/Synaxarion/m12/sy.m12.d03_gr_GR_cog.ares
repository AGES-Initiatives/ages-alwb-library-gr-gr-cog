A_Resource_Whose_Name = sy.m12.d03_gr_GR_cog

syMA.commemoration01.text = "Τῇ Γʹ τοῦ αὐτοῦ μηνὸς μνήμη τοῦ ἁγίου Προφήτου Σοφονίου."
syMA.commemoration01.couplet1.title = titles_gr_GR_cog.Stichoi
syMA.commemoration01.couplet1.verse1 = "Ὁ πρὶν βοήσας τῇ Σιών, Χαῖρε σφόδρα,"
syMA.commemoration01.couplet1.verse2 = "Χαίρει, παραστὰς τῷ Θεῷ, Σοφονίας."
syMA.commemoration01.single1 = "Φαίδιµος ἐν τριτάτῃ Σοφονίας ἦτορ ἀφῆκεν."
syMA.commemoration01.narration.p01 = "Οὗτος ἑρµηνεύεται Σκοπιὰ Κυρίου, ἢ Συνιεὶς κρυπτά, υἱὸς ὢν Χουσί, ἐκ φυλῆς Συµεὼν τοῦ Πατριάρχου, υἱοῦ Ἰακώβ, ἐξ ἀγροῦ Σαβαραθά· ὃς καὶ ἐδέξατο Προφητείας χάρισµα, καὶ προεφήτευσε περὶ τῆς ἁλώσεως καὶ ἐρηµώσεως Ἱερουσαλήµ, καὶ περὶ τῆς καταστροφῆς τῶν Ἰουδαίων· καὶ ὡς γενήσεται περιούσιος λαὸς τοῦ Θεοῦ ἐξ Ἐθνῶν, καὶ ἔσται αἰσχύνη µὲν τῶν ἀσεβῶν, δόξα δὲ τῶν δικαίων· καὶ γενήσεται Κριτὴς καὶ Βασιλεὺς πάσης πνοῆς Χριστὸς ὁ Κύριος, καὶ ἀνταποδώσει ἑκάστῳ κατὰ τὰ ἔργα αὐτοῦ. Ὅς, µετὰ τὸ εἰπεῖν ταῦτα πάντα, τελευτήσας ἐν τῷ οἴκῳ αὐτοῦ, ἐτάφη ἐν τῷ ἰδίῳ ἀγρῷ, ἐκδεχόµενος τὴν τελευταίαν µεγάλην Ἀνάστασιν. Ἦν δὲ ὅµοιος κατὰ τὸν χαρακτῆρα τοῦ σώµατος Ἰωάννῃ τῷ Θεολόγῳ, µικρὸν τὸ γένειον ἔχων στρογγυλώτερον."

syMA.commemoration02.text = "Τῇ αὐτῇ ἡμέρᾳ μνήμην τοῦ ἁγίου Ἱερομάρτυρος Θεοδώρου, Ἀρχιεπισκόπου Ἀλεξανδρείας."
syMA.commemoration02.couplet1.title = titles_gr_GR_cog.Stichoi
syMA.commemoration02.couplet1.verse1 = "Ἐν Πατριάρχαις καὶ Θεόδωρος µέγας,"
syMA.commemoration02.couplet1.verse2 = "Κἀν τοῖς ἀθληταῖς τοῖς διὰ ξίφους µέγας."
syMA.commemoration02.narration.p01 = "Οἱ ἐν Ἀλεξανδρείᾳ τῆς Αἰγύπτου ἄνθρωποι, καὶ µάλιστα Ἕλληνες καὶ ἄπιστοι, πικροὶ καὶ δύσκολοι καὶ ὠµοὶ ἐγένοντο εἰς τοὺς Ἁγίους, καὶ διὰ τοῦτο πολλοὺς Μάρτυρας ἀπειργάσαντο, ἐξ ὧν ἐγένετο καὶ ὁ ἅγιος Θεόδωρος. Μαθόντες γὰρ ὁ τῶν Ἀλεξανδρέων λαός, ὅτι ὁµολογεῖ τὸν Χριστὸν καὶ λατρεύει αὐτῷ, διδάσκει δὲ καὶ τοὺς Ἕλληνας εἰς αὐτὸν πιστεύειν, µετὰ πικρίας συνέδραµον ἐπ' αὐτόν· καὶ κρατήσαντες, πρῶτα µὲν ἐτιµωρήσαντο ἰσχυρῶς· ἔπειτα, πλέξαντες στέφανον ἐξ ἀκανθῶν, ἐστεφάνωσαν αὐτόν, καὶ ἔτυπτον εἰς τοὺς αὐτοῦ ὀφθαλµούς, καὶ ἐγελᾶτο, καὶ ἐνεπαίζετο. Εἶτα ἐῤῥίφη ἐν τῇ θαλάσσῃ· καὶ ὑγιὴς ἐξ αὐτῆς ἐξελθών, τῇ προστάξει τοῦ ἄρχοντος, ἐτµήθη τὴν κεφαλήν."

syMA.commemoration03.text = "Τῇ αὐτῇ ἡμέρᾳ μνήμη τοῦ ὁσίου Πατρὸς ἡμῶν Θεοδούλου, τοῦ ἀπὸ Ἐπάρχων."
syMA.commemoration03.couplet1.title = titles_gr_GR_cog.Stichoi
syMA.commemoration03.couplet1.verse1 = "Ἐπαρχίαν γῆς οὐρανῶν ἐπαρχίας,"
syMA.commemoration03.couplet1.verse2 = "Ὁ Θεόδουλος ἀντέδωκεν ἐµφρόνως."
syMA.commemoration03.narration.p01 = "Οὗτος ἦν ἐπὶ τῆς βασιλείας Θεοδοσίου τοῦ Μεγάλου, πατρίκιος καὶ ἔπαρχος Πραιτωρίων· ὃς ἀνεπιλήπτως ζῶν καὶ γυναικὶ συνεζευγµένος, καὶ ὁρῶν τὰς ἁρπαγὰς καὶ πλεονεξίας τῶν καταδυναστευόντων, ἀπεβάλετο τὴν ἀρχήν. Ἐπεὶ δὲ καὶ ἡ γυνὴ αὐτοῦ µετέστη τοῦ βίου, τὴν ὕπαρξιν αὐτοῦ, πολλὴν οὖσαν, ὡσεὶ χρυσίου λιτρῶν πεντακοσίων πεντήκοντα, τοῖς πτωχοῖς διανείµας, τὴν Ἔδεσσαν καταλαµβάνει· καὶ ἐπί τινος κίονος ἀναβάς, τριάκοντα χρόνους ἐν αὐτῷ διήρκεσε, τὸν µονήρη βίον ὑπελθών· ὅθεν καὶ θείων χαρισµάτων καταξιοῦται. Οὐκ ἔτι γὰρ µετελάµβανε τροφῆς παχυτέρας, ἀλλ' ἢ µόνον κατὰ Κυριακήν, τοῦ τιµίου Σώµατος καὶ Αἵµατος τοῦ Κυρίου ἡµῶν Ἰησοῦ Χριστοῦ καὶ τῆς ἁγίας Ἀναφορᾶς (δηλ. τοῦ Ἀντιδώρου)."
syMA.commemoration03.narration.p02 = "Μετὰ ταῦτα ἠνωχλήθη ὑπὸ λογισµῶν καὶ παρεκάλει µαθεῖν· Τίνι τῶν τῷ Θεῷ εὐαρεστησάντων παρεξισώθη· καὶ ἤκουσεν, Ὅτι Κορνηλίῳ τῷ ἐκ µίµων ἴσον εἶναι ἐν τῇ βασιλείᾳ τοῦ Θεοῦ, τῷ τὴν Δαµασκὸν οἰκοῦντι καὶ λεγοµένῳ Πανδούρῳ. Εἰς ψυχικὴν σύγχυσιν τοῦτον τὸν Ὅσιον µικροῦ δεῖν κατηνάγκασεν· ἔργον πάντως τοῦ ἐχθροῦ τῶν ἡµετέρων ψυχῶν, τὸ οὕτως αὐτὸν συγχυθῆναι. Καὶ δὴ τὴν Δαµασκὸν καταλαβών, καὶ εὑρὼν τὸν Κορνήλιον, ἔπεσεν εἰς τοὺς πόδας αὐτοῦ, τὸν τρόπον µαθεῖν ζητῶν τῆς αὐτοῦ πολιτείας. Ὁ δέ, ἁµαρτωλὸν αὐτὸν εἶναι, ἔλεγε, µηδὲν ἀγαθὸν ἔχοντα. Ὡς δὲ ἐνέκειτο ὁ γέρων δακρύων καὶ δεόµενος, ἀναγκασθεὶς εἶπεν· Ἐγώ, φησί, Πάτερ, ἐκ νεαρᾶς ἡλικίας, µίµοις καὶ ἀγύρταις συναναστραφείς, πολὺν χρόνον ἐκεῖθεν ἐποριζόµην τὰς πρὸς τὸ ζῆν ἀφορµάς. Ὀψὲ δέ ποτε καὶ µόλις εἰς ἔννοιαν ἐλθὼν τῶν πολλῶν µου κακῶν, καὶ τῆς µελούσης κρίσεως τὴν ἀνταπόδοσιν ἐπὶ νοῦν λαβών, πάντων τῶν κακῶν ἀπεσχόµην, τοῦ καθαροῦ βίου καὶ τῆς ἐλεηµοσύνης κατὰ τὸ δυνατὸν ἐπιµελούµενος."
syMA.commemoration03.narration.p03 = "Ὡς δὲ ἐνέκειτο καὶ πάλιν ὁ γέρων παρακαλῶν καὶ ἐνορκῶν αὐτὸν εἰπεῖν καὶ τὰ ἑξῆς, ἀπεκρίθη ἐκεῖνος· Πρὸ ὀλίγου καιροῦ, Πάτερ ἅγιε, γυνή τις περιφανὴς καὶ πλούτῳ καὶ δόξῃ καὶ σωφροσύνῃ περιλαµποµένη, ἀνδρί τινι ὑπὸ τῶν οἰκείων εἰς γάµον ἐξεδόθη. Ὅς, ἀκολάστου καὶ δαπανηρᾶς τυχὼν προαιρέσεως, οὐ µόνον τῆς γυναικὸς τὴν περιουσίαν κατηνάλωσε καὶ τὴν ἰδίαν, ἀλλὰ καὶ ἕτερα προσδανεισάµενος κατέφαγε· καὶ διὰ τοῦτο καὶ τῇ εἱρκτῇ ἐνεκλείσθη παρὰ τῶν δανειστῶν ἐπὶ πολὺν χρόνον, ἀπαραµύθητον τῇ γυναικὶ τὴν θλῖψιν ἐπενεγκών· ἥτις, βλέπουσα τὸν ἐλεεινὸν ἐκεῖνον λιµαγχονούµενον ἐν τῇ φυλακῇ, καὶ αὐτὴν τὴν ψυχὴν ἀπελέγετο· ὅµως ἤρξατο προσαιτεῖν, ὡς ἐπὶ τρυτάνης σαλεύουσα τὴν ψυχήν, καὶ φοβουµένη τὸν τῆς πορνείας ὄλισθον, διὰ τὸ εἶναι ταύτην εὐπρόσωπον. Ταύτῃ περιτυχὼν ἐγώ, καὶ τὴν αἰτίαν µαθών, ἤλγησα τὴν ψυχήν· καὶ δακρύσας, εἶπον αὐτῇ· πόσον σου τὸ χρέος, γύναι; Ἡ δέ, Τετρακόσια νοµίσµατα, Κύριέ µου. Ἐγὼ δέ, ἀκριβολογήσας ἐµαυτόν, εὑρέθην ἔχων νοµίσµατα διακόσια τριάκοντα· καὶ µὴ ἀρκοῦντα πρὸς τὸ ποσόν, διαπωλήσας κινητά τινα εἴδη καὶ κόσµια, ἔτι δὲ καὶ τῶν ἐνδυµάτων τὰ κάλλιστα, καὶ τὸ ποσὸν συναγαγὼν τῶν τετρακοσίων νοµισµάτων, δέδωκα εἰς τὰς χεῖρας τῆς γυναικός, τοῦτο ἐπειπών· Λάβε ταῦτα, γύναι, καὶ ἄπελθε ἐν εἰρήνῃ καὶ τὸν ἄνδρα σου τῆς φυλακῆς ἐλευθέρωσον, δυσωποῦσα ἐξ ὅλης καρδίας τὸν φιλάνθρωπον Θεόν, ἐλεῆσαί µε ἐν ἡµέρᾳ κρίσεως."
syMA.commemoration03.narration.p04 = "Ταῦτα ἀκούσας ὁ Θεόδουλος, καὶ τῷ Θεῷ εὐχαριστήσας, αὖθις τῷ κίονι ἐπιβὰς καὶ µικρὸν ἐπιβιώσας χρόνον, µετὰ χρηστῆς ἐλπίδος, πρὸς Κύριον ἐξεδήµησεν."

syMA.commemoration04.text = "Τῇ αὐτῇ ἡμέρᾳ μνήμη τοῦ ὁσίου Πατρὸς ἡμῶν Ἰωάννου, Ἐπισκόπου Κολωνίας, τοῦ Ἡσυχαστοῦ."
syMA.commemoration04.couplet1.title = titles_gr_GR_cog.Stichoi
syMA.commemoration04.couplet1.verse1 = "Οὐχ ἡσυχάζω· καὶ θανόντα γὰρ στέφω,"
syMA.commemoration04.couplet1.verse2 = "Τὸν ἡσυχαστὴν Ἰωάννην τοῖς λόγοις."
syMA.commemoration04.narration.p01 = "Τῷ τετάρτῳ ἔτει τῆς βασιλείας Μαρκιανοῦ, τοῦ εὐσεβεστάτου βασιλέως, οὗτος ὁ ἐν ἁγίοις Πατὴρ ἡµῶν γεννᾶται ἐκ πόλεως Νικοπολιτῶν τῆς Ἀρµενίας· τὰ ἱερὰ δὲ γράµµατα παιδευθείς, τῶν γεννητόρων αὐτοῦ ἀποβεβιωκότων καὶ διασκορπίσας τὰ προσόντα αὐτῷ τοῖς πένησιν, ᾠκοδόµησε Ναὸν τῇ Ὑπεραγίᾳ Θεοτόκῳ καὶ ἦν µονάζων ἐν αὐτῷ, µετὰ καὶ ἑτέρων Μοναχῶν δέκα. Περιβόητος οὖν τὴν ἀρετὴν γεγονώς, Ἐπίσκοπος Κολωνίας χειροτονεῖται. Καὶ ἐπὶ χρόνοις ἐννέα εἰς σύστασιν τῶν τῆς Ἐκκλησίας πραγµάτων ἀσχοληθεὶς καὶ πάντα κατὰ σκοπὸν αὐτῷ ἐκτελέσας καλῶς, τὰ πρὸς Ἱεροσόλυµα µακρὰ πελάγη διαπερᾷ· καὶ καταλαβὼν καὶ προσευξάµενος, ἀφίκετο εἰς τὴν τοῦ ἁγίου Σάββα Λαύραν. Ὁ δὲ τοῦτον δεξάµενος, µὴ γνούς, ὡς τῷ Θεῷ ἔδοξεν, ὁποῖος ὁ προσελθών, διὰ τοῦ ξενοδοχείου, εἶτα καὶ τοῦ µαγειρείου, ἐζήτει τὸ ἀπὸ τούτου δοκίµιον. Ὡς δὲ καὶ ἀµφοτέροις καλῶς παρ' ἐλπίδα εἶδε τοῦτον διαπρέψαντα, ἡσυχάζειν ἀναχωρητικῷ κελλίῳ τὰς πέντε τῆς ἑβδοµάδος ἡµέρας ἐκέλευσε, µή τινος βρώσεως ἢ πόσεως µεταλαµβάνοντα. Σαββάτῳ δὲ καὶ Κυριακῇ ἐν ταῖς συνάξεσιν ἀφικνεῖσθαι, καὶ ψάλλειν καὶ ἐσθίειν µετὰ τῶν Ἀδελφῶν. Τοῦτον ἰδὼν ὁ µακάριος Σάββας κατὰ Θεὸν προκόπτοντα, προσέφερε τῷ ἁγιωτάτῳ Ἠλίᾳ, Πατριάρχῃ Ἱεροσολύµων, ἱερατικῷ τιµῆσαι χαρίσµατι. Ὁ δὲ ὅσιος Ἰωάννης· Ἄνες, ὦ Δέσποτα, µικρὸν πρότερον ἐν γνώσει δεόντως τῶν ἐπταισµένων µοι γενέσθαι µε καὶ τότε τὸ δοκοῦν διαπράξασθαι. Ὡς οὖν κατ' ἰδίαν γεγόνασιν, ἔῤῥιψεν ἑαυτὸν ὁ Ὅσιος εἰς τοὺς πόδας τοῦ θεσπεσίου Ἠλία, ὁρκίζων µὴ ἐκφράσαι τὸ δρᾶµά τινι. Ὁ δὲ κατέθετο, ὡς ἀτόπηµά τι ὑπολαβὼν ἐνωτίσασθαι. Ὡς δέ, Κολωνίας Ἐπίσκοπος, ἤκουσε, γέγονα, ἐξεπλάγη· καὶ πρὸς τὸν µακάριον Σάββαν φησί· Μὴ ὀχλήσῃς αὐτὸν ἕνεκεν τούτου· Πρεσβύτερος γὰρ ὁ Ἰωάννης οὐ γίνεται."
syMA.commemoration04.narration.p02 = "Οὗτός ποτε, ἐν ὁδῷ πορευόµενος καὶ κοπιάσας, ἐλιποθύµησε µέν, προσευξάµενος δὲ καὶ ἁρπαγεὶς αἰθέριος, ἐν τῷ κελλίῳ εὑρέθη, ἀπέχοντι µίλια πέντε. Πέρσαι ποτέ, τὰ ἐν τῇ ἐρήµῳ τῶν Μοναχῶν κελλία καταστρέψαντες, ἀφίκοντο καὶ ἐπὶ τὸ κελλίον τοῦ Ὁσίου, τὸ αὐτὸ ποιῆσαι· λέων δὲ φανείς, παρ' ἐλπίδα, καὶ τοὺς βαρβάρους διώξας, τὴν κέλλαν ἀβλαβῆ διετήρησεν. Ἀνήρ τις ὀρθόδοξος, πρὸς αὐτὸν ἐλθών, ἔλαβε µεθ' ἑαυτοῦ καὶ ἕτερον ἑτερόδοξον, τὴν εὐλογίαν ζητῶν ἀµφοτέροις δοθῆναι. Ὁ δέ, Σοὶ µέν, ὡς εὐσεβεῖ καὶ πιστῷ, τὴν εὐλογίαν δίδωµι· τούτῳ δὲ οὐδαµῶς, εἰ µὴ ἐκ τῆς Σεβήρου ἐπιστρέψῃ αἱρέσεως. Τούτων ἀκούσας ὁ πιστὸς ἐκεῖνος ἀνήρ, ἐξεπλάγη ἐπὶ τῷ τοῦ Ὁσίου διορατικῷ· ὁ δέ γε ἑτερόδοξος, ἐξεστηκώς, καὶ ὥσπερ ἐξ ἄλλου γενόµενος, ὀψέποτε εἰς ἑαυτὸν ἐλθών, καὶ τῶν ποδῶν τοῦ Ὁσίου ἁψάµενος, ἠντιβόλει µαθεῖν τὸ πρακτέον. Ὁ δέ, τοῦτον ἀναστήσας καὶ τὰ δέοντα κατηχήσας, πᾶσαν αἵρεσιν ἀναθεµατίσαι παρεσκεύασε καὶ τὴν τοῦ Σεβήρου, ᾗ κατείχετο· κἀκεῖθέν τε τῇ Καθολικῇ προσελθεῖν Ἐκκλησίᾳ, καὶ παῤῥησίᾳ ἀπαρνήσασθαι καὶ ἀναθεµατίσαι τὴν τοῦ Σεβήρου, ὡς ἔφηµεν, πρὸς ταῖς λοιπαῖς αἱρέσεσι. Τούτου δὲ γενοµένου, καὶ ἀµφοτέρους αὖθις εὐλογήσας καὶ ἐπευξάµενος καὶ τῷ ἁγίῳ φιλήµατι ἀσπασάµενος, ἀπέστειλεν οἴκαδε χαίροντας."
syMA.commemoration04.narration.p03 = "Τούτου τοῦ µακαρίου µία τῶν συγγενίδων γυναικῶν, ἀναµαθοῦσα τὰ περὶ αὐτοῦ, µετασχηµατίσαι ἑαυτὴν ἐβουλεύσατο καὶ τῷ τοιούτῳ τρόπῳ λαθεῖν καὶ θεάσασθαι αὐτόν. Ὁ δὲ µακάριος, τῷ διορατικῷ χαρίσµατι τὸ µελετώµενον γνούς, δεδήλωκεν αὐτῇ λέξας οὑτωσίν· Εἰ οὐκ ἀφίξῃ ἐνταῦθα, ὀφθήσοµαί σοι, καὶ µαθήσῃ τὰ ἐκ Θεοῦ δηλωθέντα µοι. Καὶ µετ' οὐ πολὺ κατ' ὄναρ αὐτῇ ἐπιστάς, ὑπέθετο τὰ δέοντα, περὶ ὧν ἤδη κἀκείνη µαθεῖν ἐγλίχετο· πυθοµένη δὲ αὕτη καὶ περὶ ἑτέρων καὶ πάντα καλῶς ἀναδιδαχθεῖσα, αὕτη µὲν τὴν εὐχαριστίαν ἐπὶ τούτοις ἐδίδου· ὁ δὲ µακάριος, ἐξ ὀφθαλµῶν τῆς γυναικὸς γέγονεν."
syMA.commemoration04.narration.p04 = "Οὗτός ποτε, ἀνίκµῳ πέτρᾳ προσπελάσας ἰσχάδα, λέγει τοῖς Ἀδελφοῖς· Ἐὰν ταύτῃ βλαστὸς γένηται, γνῶτε, ὅτι ὁ Θεὸς δωρεῖταί µοι τόπον ἐκεῖθεν ἀναπαύσεως. Ἡ δὲ βλαστήσασα, καὶ καρπὸν ἔφερε σῦκα τρία· καὶ λαβὼν αὐτὰ µετὰ δακρύων ὁ µακάριος, καταφιλήσας καὶ εὐχαριστήσας, ἔφαγε µετὰ τῶν Ἀδελφῶν. Οὗτος, εἴκοσι ὀκτὼ χρόνων ὤν, γέγονεν Ἐπίσκοπος καὶ διέπρεψεν ἐν τῷ θρόνῳ αὐτοῦ ἔτη δέκα· εἰς τὸν Ῥουβᾶν χρόνους ἕξ· ἐν τῇ Λαύρᾳ δώδεκα· ἐν τῇ ἡσυχίᾳ χρόνους τεσσαράκοντα ὀκτώ· ὡς εἶναι τὸν ἅπαντα τῆς ζωῆς αὐτοῦ χρόνον, τέσσαρας πρὸς τοῖς ἑκατόν. Καὶ εἰς βαθύτατον γῆρας ἐλθών, ἐκοιµήθη ἐν Κυρίῳ."

syMA.commemoration05.text = "Τῇ αὐτῇ ἡμέρᾳ οἱ ἅγιοι Ἀγάπιος, Σέλευκος, καὶ Μάμας, ξίφει τελειοῦνται."
syMA.commemoration05.couplet1.title = titles_gr_GR_cog.Stichoi
syMA.commemoration05.couplet1.verse1 = "Τρεῖς ἄνδρες, Ἀγάπιος, Σέλευκος, Μάµας,"
syMA.commemoration05.couplet1.verse2 = "Πόθῳ Πλάσαντος ἠγάπησαν καὶ ξίφος."

syMA.commemoration06.text = "Ὁ ὅσιος Πατὴρ ἡμῶν Θεοδούλος ὁ Κύπριος, ὁ σαλός, ἐν εἰρήνῃ τελειοῦται."
syMA.commemoration06.couplet1.title = titles_gr_GR_cog.Stichoi
syMA.commemoration06.couplet1.verse1 = "Κύπρου τὸ κλῆµα Θεόδουλος κυπρῖσαν"
syMA.commemoration06.couplet1.verse2 = "Καὶ σταφυλὴν ποιῆσαν ἦλθεν εἰς τρύγην."

syMA.commemoration07.text = "Μνήμη τοῦ ἁγίου Ἱερομάρτυρος Γαβριήλ, τοῦ Γάνου μὲν ὄντος πρότερον ἐπισκόπου, Κωνσταντινουπόλεως δ'ὕστερον, ἐν Προύσῃ μαρτυρήσαντος ἐν ἔτει ͵αχνθʹ (1659)."
syMA.commemoration07.couplet1.title = titles_gr_GR_cog.Stichoi
syMA.commemoration07.couplet1.verse1 = "Εἴληφε διπλοῦν Γαβριὴλ νέος στέφος"
syMA.commemoration07.couplet1.verse2 = "Ὡς ἱεράρχης καὶ ἀθλητὴς Κυρίου."

syMA.commemoration08.text = "Ὁ ἅγιος Νεομάρτυς Ἀγγελῆς, ὁ ἐν Χίῳ ἀθλήσας ἐν ἔτει ͵αωιγʹ (1813), ξίφει τελειοῦται."
syMA.commemoration08.couplet1.title = titles_gr_GR_cog.Stichoi
syMA.commemoration08.couplet1.verse1 = "Ὡς ὑπὲρ Χριστοῦ, Ἀγγελῆ, ἐναθλήσας,"
syMA.commemoration08.couplet1.verse2 = "Ἀγγέλων συνόµιλος ἀξίως ὤφθης."

syMA.lastline = "Ταῖς τῶν Ἁγίων σου πρεσβείαις, ὁ Θεός, ἐλέησον καὶ σῶσον ἡμᾶς. Ἀμήν."

cl.syMA.commemoration01.text = "[saint/com 1]"

cl.syMA.commemoration02.text = "[saint/com 2]"

cl.syMA.commemoration03.text = "[saint/com 3]"

cl.syMA.commemoration04.text = "[saint/com 4]"

cl.syMA.commemoration05.text = "[saint/com 5]"

cl.syMA.commemoration06.text = "[saint/com list]"
