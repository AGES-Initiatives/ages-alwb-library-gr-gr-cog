A_Resource_Whose_Name = sy.m02.d28_gr_GR_cog

syMA.commemoration01.text = "Τῇ Κῌʹ τοῦ αὐτοῦ μηνός, μνήμη τοῦ Ὁσίου Πατρὸς ἡμῶν καὶ Ὁμολογητοῦ Βασιλείου, συνασκητοῦ τοῦ Ἁγίου Προκοπίου."
syMA.commemoration01.couplet1.title = titles_gr_GR_cog.ti.Verses
syMA.commemoration01.couplet1.verse1 = "Ὁ Βασίλειος Χριστὸν ἐν ψυχῇ φέρων,"
syMA.commemoration01.couplet1.verse2 = "Ψυχὴν σκιᾶς τίθησι τῆς αὐτοῦ χάριν."
syMA.commemoration01.single1 = "Κρύψαν ὑπὸ χθόνα εἰκόνα ὀγδοάτῃ Βασίλειον."
syMA.commemoration01.narration.p01 = "Οὗτος ὑπῆρχεν ἐπὶ τῆς βασιλείας Λέοντος τοῦ Εἰκονοµάχου. Καταλιπὼν δὲ τὸν κόσµον καὶ τὰ ἐν κόσµῳ, ἐγένετο Μοναχός. Καὶ καλῶς ἀσκήσας πρότερον, ὕστερον δὲ τῆς τῶν ἁγίων εἰκόνων ῥιφείσης τιµῆς, σπουδαίως ἀντέστη τοῖς Εἰκονοµάχοις. Ὅθεν κρατηθείς, καὶ πολλὰ τιµωρηθείς, οὐκ ἐνέδωκεν, ἀλλὰ τὴν ἀλήθειαν ἐκήρυττε µέχρι θανάτου, συµµαχοῦντα ἔχων καὶ τὸν θεῖον Προκόπιον. Διὸ ἐξέσθη ἅπαν τὸ σῶµα καὶ τὸν τράχηλον, καὶ τῇ φρουρᾷ παρεδόθη. Τοῦ δὲ τυράννου τελευτήσαντος, ἀπελύθη· καὶ τῆς φυλακῆς ἐξελθών, τῆς ὁµοίας ἐπεµελεῖτο διαγωγῆς· καὶ πολλοὺς πρὸς τὴν ἀρετὴν ἐπαλείφων, καὶ πρὸς τὴν ὀρθόδοξον πίστιν ἐπανάγων ἐν διαφόροις καιροῖς, πρὸς τὸν Θεόν, ὃν ἐπόθησεν ἐκ βρέφους, χαίρων καὶ εὐχαριστῶν ἐξεδήµησε."

syMA.commemoration02.text = "Τῇ αὐτῇ ἡμέρᾳ, μνήμη τοῦ Ἁγίου Ἱερομάρτυρος Προτερίου, Ἀρχιεπισκόπου Ἀλεξανδρείας."
syMA.commemoration02.couplet1.title = titles_gr_GR_cog.ti.Verses
syMA.commemoration02.couplet1.verse1 = "Ὁ Προτέριος σφάττεται τοῖς καλάμοις,"
syMA.commemoration02.couplet1.verse2 = "Ὀξυγράφου κάλαμος ὢν κατὰ πλάνης."
syMA.commemoration02.narration.p01 = "Οὗτος ὁ µακάριος πρεσβύτερος ἦν ἐν τῇ κατʼ Ἀλεξάνδρειαν Ἐκκλησίᾳ. Καὶ συνελθὼν τοῖς ἐν Κωνσταντινουπόλει ἀνελθοῦσιν Ἀλεξανδρεῦσι, καὶ πλείστα τοῖς Ἁγίοις Πατράσιν ἀγωνισάµενος κατὰ τῶν δυσσεβῶν αἱρέσεων, Ἐπίσκοπος Ἀλεξανδρείας ὑπὸ τῆς Συνόδου προβάλλεται. Στασιαζόντων δέ, ὅσοι τὰ Εὐτυχοῦς καὶ Νεστορίου φρονοῦντες ἐτύγχανον, καὶ τὴν σιτοποµπίαν κωλύσειν ἐπαπειλησάντων, ὁ εὐσεβὴς βασιλεὺς Μαρκιανός, οὐκ εἰς Ἀλεξάνδρειαν τὸν σῖτον, ἀλλʼ εἰς τὸ Πηλούσιον ἀνάγειν διὰ τοῦ Νείλου παρεκελεύσατο. Ὅθεν οἱ Ἀλεξανδρεῖς λιµώξαντες, µεσίτην τὸν Ἀρχιερέα πρὸς τὸν Βασιλέα προβάλλονται. Ὁ δέ, τῇ τοῦ Ἀρχιερέως εἴξας παρακλήσει, πάλιν ἐν Ἀλεξανδρείᾳ κατάγεσθαι τὸν σῖτον παρεκελεύσατο."
syMA.commemoration02.narration.p02 = "Μετὰ δὲ τὴν τελευτὴν τοῦ εὐσεβεστάτου βασιλέως Μαρκιανοῦ, Τιµόθεός τις, τὴν ἐπωνυµίαν Αἴλουρος, ἀσέληνόν τινα νύκτα ἐπιτηρήσας, καὶ τοῖς τῶν µοναζόντων κελλίοις ἀωρὶ τῶν νυκτῶν ἐπιστάς, Ἄγγελον ἑαυτὸν εἶναι ἔφησε, καὶ τῆς κοινωνίας ἀποστῆναι Προτερίου ἐπέσκηψε τούτοις. Οἱ δέ, ὡς ἁπλοϊκῶς ἐξαπατηθέντες, στάσιν κατὰ τοῦ Ἀρχιερέως ἐγείρουσιν. Οὗτος δὲ φεύγων, τὸν θειότατον Προφήτην Ἡσαΐαν ἐθεάσατο λέγοντα· Ὑπόστρεψον, κἆγὼ περιµένω διαδέξασθαί σε· τοῦτο δὲ ἐδήλου τάχα τὴν βιαίαν αὐτοῦ τελευτήν."
syMA.commemoration02.narration.p03 = "Ὑποστρέψας οὖν, καὶ ἐν τῇ θείᾳ κολυµβήθρᾳ εἰσελθών, ὑπʼ αὐτῶν ἐκεῖσε καλάµοις ὀξέσι κατασφάττεται. Εἶτα χειροτονοῦσιν ἀντʼ ἐκείνου τὸν ἀπατήσαντα αὐτοὺς Τιµόθεον, καὶ ἐπὶ τὸν τῆς Ἀρχιερωσύνης θρόνον ἀνάγουσιν. Ὅπερ µαθὼν ὁ µετὰ Μαρκιανὸν βασιλεύσας Λέων, τὸν µὲν Τιµόθεον ὑπὸ τὴν τῶν Ἐπισκόπων ἐξουσίαν κριθῆναι κανονικῶς ἐποίησεν· ὃν καὶ τῆς Ἀρχιερατικῆς τιµῆς γυµνώσαντες, εἰς Γάγγραν ἐξώρισαν· τοὺς δὲ κοινωνήσαντας λαϊκοὺς εἰς τὸν τοῦ Ἀρχιερέως φόνον, µάστιξι καὶ δηµεύσεσι παιδεύσας ὁ βασιλεύς, ἕτερον Τιµόθεον ὀρθόδοξον, Σαλοφακιόλιον λεγόµενον, χειροτονηθῆναι Ἀλεξανδρείας Ἐπίσκοπον παρεκελεύσατο. Καὶ οὕτως ἡ στάσις πέρας εἴληφε."

syMA.commemoration03.text = "Τῇ αὐτῇ ἡμέρᾳ, μνήμη τοῦ Ἁγίου Μάρτυρος Νέστορος."
syMA.commemoration03.couplet1.title = titles_gr_GR_cog.ti.Verses
syMA.commemoration03.couplet1.verse1 = "Οὐκ εἶχεν εἶδος, οὐδὲ κάλλος ἐν ξύλῳ,"
syMA.commemoration03.couplet1.verse2 = "Νέστωρ ἁπλωθείς, τὸ προφητικὸν φάναι."
syMA.commemoration03.narration.p01 = "Οὗτος ἦν κατὰ τοὺς χρόνους Δεκίου τοῦ βασιλέως, καὶ Πουπλίου ἡγεµόνος, ἐκ Πέργης τῆς Παµφυλίας. Διὰ δὲ τὸ σέβεσθαι τὸν Χριστόν, συνελήφθη παρὰ τοῦ ἄρχοντος Εἰρηνάρχου, καὶ ἤχθη πρὸς τὸν ἡγεµόνα. Καὶ ὁµολογήσας κατενώπιον αὐτοῦ τὴν εἰς Χριστὸν πίστιν, σταυροῦται· καὶ πρὸς τὸν Θεὸν εὐχαρίστους φωνὰς ἀφείς, καὶ τοὺς Πιστοὺς ἐπιστηρίζων, τὸ πνεῦµα παρέδωκε."

syMA.commemoration04.text = "Τῇ αὐτῇ ἡμέρᾳ, μνήμη τῶν Ἁγίων γυναικῶν Κύρας καὶ Μαράνας."
syMA.commemoration04.couplet1.title = titles_gr_GR_cog.ti.Verses
syMA.commemoration04.couplet1.verse1 = "Καταξιοῦνται Μαράνα τε καὶ Κύρα,"
syMA.commemoration04.couplet1.verse2 = "Σαρκὸς μαρασμῷ, κυριεύειν τοῦ πόλου."
syMA.commemoration04.narration.p01 = "Ταύταις πατρὶς µὲν ἡ πρὸ ἔω κειµένη Βέῤῥοια· γένος δὲ τὸ τῆς πατρίδος ἐπίσηµον· ἀνατροφὴ δὲ τῷ γένει συµβαίνουσα. Ἀλλὰ τούτων ἁπάντων ὑπεριδοῦσαι, καὶ εἴσω γενόµεναι τινὸς οἰκίσκου, πηλῷ τε καὶ λίθοις ἀναφράξασαι τὴν θύραν, καὶ θυρίδιον µικρὸν ἐάσασαι, διʼ αὐτοῦ τὴν ἀναγκαίαν τροφὴν εἰσεδέχοντο, καὶ ταῖς πρὸς αὐτὰς ἀφικνουµέναις γυναιξὶ διελέγοντο, καὶ τῷ Θεῷ τὰς δοξολογίας ἀνέπεµπον. Καὶ ὅλον µὲν τὸν ἐνιαυτὸν ἐν ἡσυχίᾳ διῆγον, µόνον δὲ τὸν τῆς Πεντηκοστῆς καιρὸν τὴν διάλεξιν ἐποιοῦντο. Τοῖς δὲ σώµασιν ἔφερον σιδήρου βάρος ἄπειρον, τὰ δὲ περιβόλαια µέγιστα εἶχον· ἀσιτείᾳ δὲ καὶ καρτερίας ὑποµονῇ τοσοῦτον διήνεγκαν, ὡς διὰ τεσσαράκοντα ἡµερῶν ἅπαξ µεταλαµβάνειν τροφῆς, ἐπὶ τρεῖς ὅλους ἐνιαυτούς."
syMA.commemoration04.narration.p02 = "Ἀλλὰ καὶ εἰς τὸν ζωοδόχον Τάφον τοῦ Χριστοῦ πορευθεῖσαι, οὐδεµίας τροφῆς ἀπήλαυσαν, µέχρις ἂν τὴν προσκύνησιν ἐποιήσαντο. Καὶ πάλιν ἐπανελθοῦσαι, ἄσιτοι τὴν πορείαν διήνυσαν· τὸ δὲ τῆς ὁδοῦ µῆκος σταδίων ὑπῆρχεν εἴκοσι. Καὶ εἰς τὸ τῆς καλλινίκου Θέκλης τέµενος ἀπελθοῦσαι, ὡσαύτως διεπράξαντο. Αὗται µὲν οὖν τοιαύτῃ πολιτείᾳ τὸ θῆλυ κατακοσµήσασαι γένος, πρὸς τὸν ποθούµενον ἀνέδραµον Κύριον."

syMA.commemoration05.text = "Τῇ αὐτῇ ἡμέρᾳ, οἱ Ἅγιοι ἕξ Μάρτυρες, οἱ ἐξ Αἰγύπτου, ξίφει τελειοῦνται."
syMA.commemoration05.couplet1.title = titles_gr_GR_cog.ti.Verses
syMA.commemoration05.couplet1.verse1 = "Ξίφει θανεῖν ἔγραψαν ἓξ Αἰγυπτίους,"
syMA.commemoration05.couplet1.verse2 = "Οἱ τοῦ χρόνου γράψαντες ἄθλους καὶ βίους."

syMA.commemoration06.text = "Τῇ αὐτῇ ἡμέρᾳ, οἱ Ἅγιοι Ἀπόστολοι Νυμφᾶς καὶ Εὔβουλος, ἐν εἰρήνῃ τελειοῦνται."
syMA.commemoration06.couplet1.title = titles_gr_GR_cog.ti.Verses
syMA.commemoration06.couplet1.verse1 = "Χριστοῦ φυτεία Χρισταπόστολοι δύο,"
syMA.commemoration06.couplet1.verse2 = "Χριστῷ σύνεισιν Εὔβουλος Νυμφᾶς ἅμα."

syMA.commemoration07.text = "Τῇ αὐτῇ ἡμέρᾳ, ὁ Ὅσιος Βάρσος, Ἐπίσκοπος Δαμασκοῦ, ἐν εἰρήνῃ τελειοῦται."
syMA.commemoration07.couplet1.title = titles_gr_GR_cog.ti.Verses
syMA.commemoration07.couplet1.verse1 = "Πανήγυριν ῥέοντος ἐκλιπὼν βίου,"
syMA.commemoration07.couplet1.verse2 = "Σύνεστι Βάρσος Ἀγγέλων πανηγύρει."

syMA.commemoration08.text = "Τῇ αὐτῇ ἡμέρᾳ, ὁ Ἅγιος Μάρτυς Ἀβρίκιος ξίφει τελειοῦται."
syMA.commemoration08.couplet1.title = titles_gr_GR_cog.ti.Verses
syMA.commemoration08.couplet1.verse1 = "Χριστοῦ λατρευτῆς αὐχένα τμηθεὶς ξίφει,"
syMA.commemoration08.couplet1.verse2 = "Θεῶν λατρευτὰς Ἀβίρκιος αἰσχύνει."

syMA.commemoration09.text = "Ἡ Ἁγία Νεομάρτυς Κυράννα, ἡ σωφρονεστάτη, κατὰ τὴν Θεσσαλονίκην ἐν βασάνοις τελειοῦται ἐν ἔτει ᾳψναʹ (1751)."
syMA.commemoration09.couplet1.title = titles_gr_GR_cog.ti.Verses
syMA.commemoration09.couplet1.verse1 = "Κυράννα παθῶν καὶ βασάνων κυρία,"
syMA.commemoration09.couplet1.verse2 = "Φανεῖσʼ ἀπῆλθε πρὸς Κύριον Κυρίων."

syMA.lastline = "Ταῖς αὐτῶν ἁγίαις πρεσβείαις, ὁ Θεὸς ἐλέησον ἡμᾶς. Ἀμήν."

cl.syMA.commemoration01.text = "[saint/com 1]"

cl.syMA.commemoration02.text = "[saint/com 2]"

cl.syMA.commemoration03.text = "[saint/com 3]"

cl.syMA.commemoration04.text = "[saint/com 4]"

cl.syMA.commemoration05.text = "[saint/com 5]"

cl.syMA.commemoration06.text = "[saint/com list]"

