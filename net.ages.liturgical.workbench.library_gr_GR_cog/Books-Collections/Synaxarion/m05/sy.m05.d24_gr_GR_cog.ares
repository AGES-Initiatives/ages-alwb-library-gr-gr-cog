A_Resource_Whose_Name = sy.m05.d24_gr_GR_cog

syMA.commemoration01.text = "Τῇ ΚΔʹ τοῦ αὐτοῦ μηνὸς μνήμη τοῦ ὁσίου Πατρὸς Συμεὼν τοῦ ἐν τῷ Θαυμαστῷ Ὄρει."
syMA.commemoration01.couplet1.title = titles_gr_GR_cog.ti.Verses
syMA.commemoration01.couplet1.verse1 = "Θαυμαστὸν ᾤκει πρὶν Συμεὼν γῆς ὄρος,"
syMA.commemoration01.couplet1.verse2 = "Πόλου δὲ πανθαύμαστον οἰκεῖ νῦν ὄρος."
syMA.commemoration01.single1 = "Εἰκάδι ἔνθα νόες Συμεὼν μόλεν ἀμφὶ τετάρτῃ."
syMA.commemoration01.narration.p01 = "Οὗτος ὁ Ὅσιος ἦν κατὰ τοὺς χρόνους Ἰουστίνου τοῦ πάλαι. Γεγέννηται δὲ ἐν Ἀντιοχείᾳ τῆς Συρίας, ἐκ πατρὸς Ἰωάννου, ἐξ Ἐδέσσης ὁρμωμένου τῆς πόλεως, καὶ μητρὸς Μάρθας, ἐν αὐτῇ τῇ πόλει Ἀντιοχέων τραφείς. Τὰ δὲ ἐντεῦθεν θαυμαστὰ πάντα, τὰ μὲν συμβῆναι, τὰ δὲ ποιῆσαι αὐτὸν λέγεται, καὶ κρείττονα ἢ κατὰ ἄνθρωπον."
syMA.commemoration01.narration.p02 = "Ἡ γὰρ ἐν γαστρὶ σύλληψις διʼ εὐχῆς· καὶ πρὸ τῆς συλλήψεως παρὰ τοῦ Προδρόμου καὶ Βαπτιστοῦ μαρτυρία, τὴν ἐσομένην τοῦ παιδὸς ἀρετὴν καὶ τελείωσιν τῇ μητρὶ προμηνύοντος· καὶ ὅτι, γεννηθείς, ἀπέσχετο τὸ παράπαν τοῦ εὐωνύμου μαστοῦ· τοῦ συμβόλου δηλοῦντος, ὅτι σύντονον ἕξει τὴν πρὸς τὰ δεξιὰ ὁρμὴν ὁ παῖς καὶ πορείαν, καὶ τῆς ἀριστερᾶς καὶ χείρονος ἀμέθεκτον πράξεως· καὶ ὅτι, ἕκτου τῆς ἡλικίας χρόνου ἐπιβάς, ἐν ᾧ διὰ τὸ ἀτελὲς τῆς αἰσθήσεως ῥᾳθυμεῖν τὸν νέον εἴωθε καὶ σχολάζειν καὶ πρὸς τὰ τυχόντα ῥᾳδίως ἐκφέρεσθαι, αὐτός, τῶν ἐν ποσὶ πάντων ὑπεριδών, τὸ ὄρος κατέλαβε· καὶ εὐθὺς τῷ χρόνῳ συνεθιζόμενος, σκληρᾶς ἀγωγῆς καὶ διαίτης ἐλάβετο καὶ θεοφανείας συχνὰς ἐθεάσατο καὶ ἀγγελοφανείας, τὸ πρακτέον ὑφηγουμένας, καὶ τῇ παραθέσει τῶν ἀμεινόνων τε καὶ χειρόνων, τὰ μὲν ἑλεῖν, τὰ δὲ προτρεπομένας φυγεῖν· καὶ ὅτι, ἐν σώματι τὰ τοῦ σώματος ὑπερβάς, οὐκ ἔτι ἀνθρωπίνῃ τροφῇ, ἀμβροσίᾳ δὲ οὐρανόθεν χορηγουμένῃ τρεφόμενος, μέχρι τῆς ἐν Χριστῷ διήρκεσεν ἀναλύσεως."
syMA.commemoration01.narration.p03 = "Ἀλλὰ ταῦτα μέν, καὶ τὸ τῶν θαυμάτων ἄπειρον πλῆθος, ἡ κατʼ αὐτὸν ἱστορία δηλοῖ διεξοδικῶς· ἐκεῖνο δὲ ὑποσημήνασθαι ἄξιον, ὅτι ἐκ νεαρᾶς ἡλικίας, τὸν κόσμον καταλιπών, πρῶτον μὲν ἀνεστήλωσεν ἑαυτὸν ἐν τῇ Μονῇ, εἰς ἣν ἀπὸ τοῦ ὄρους κατῆλθεν, ἐν ᾧ πρῶτον ἐπέβη ἐπὶ χρόνους ἕξ· κἀκεῖθεν ἐπὶ τὸν στῦλον ἀναβάς, ἔστη χρόνους δεκαοκτώ. Ἐν δὲ τῷ Θαυμαστῷ ὄρει γενόμενος, ἔν τινι τόπῳ διὰ ξηρῶν λίθων ἀνεστηκότι, διεκαρτέρησεν ἔτη δέκα. Εἰς δὲ τὸν μικρὸν στῦλον ἀναβάς, πέντε καὶ τεσσαράκοντα διήνυσε χρόνους, ὡς εἶναι τὸν πάντα χρόνον τῆς ζωῆς αὐτοῦ ἔτη πέντε καὶ ὀγδοήκοντα· τούτων δὲ αὐτῶν τὰ ἐννέα καὶ ἑβδομήκοντα τῇ ὑπὲρ ἄνθρωπον διετέλεσεν ἀσκήσει καὶ καρτερίᾳ. Καὶ ἀναπαυσάμενος, πρὸς τὴν τῶν Ἀγγέλων μετετάξατο δόξαν καὶ κατάστασιν."

syMA.commemoration02.text = "Τῇ αὐτῇ ἡμέρᾳ μνήμη τῶν ἁγίων μαρτύρων Μελετίου τοῦ σταρτηλάτου καὶ τῶν σὺν αὐτῷ Ἰωἀννου, Στεφάνου, Σεραπίωνος τοῦ Αἰγυπτίου, Καλλινίκου τοῦ μάγου, Κοιμήτων καὶ Τριβούνων δώδεκα, γυναικῶν τριῶν, Μαρκιανῆς, Παλλαδίας καὶ Σωσάννης, νηπίων δύο, Κυριακοῦ καὶ Χριστιανοῦ, καὶ τῶν σὺν αὐτοῖς μαρτυρησάντων χιλιάδων ἕνδεκα καὶ διακοσίων ὀκτώ. Τελεῖται δὲ ἡ σύναξις πάντων τούτων εἰς τὸν ναὸν τοῦ Ἁγίου Μάρτυρος Πλάτωνος, τὸν εὑρισκόμενος εἰς τὰ προαύλια τὰ ὀνομαζόμενα τοῦ Δομνίου."
syMA.commemoration02.couplet1.title = "Στίχοι εἰς τὸν Μελέτιον"
syMA.commemoration02.couplet1.verse1 = "Πεύκην πικρὰν λέγουσιν, ἀλλʼ ἦν ἠρμένῳ,"
syMA.commemoration02.couplet1.verse2 = "Ὑμήττιόν τι τῷ Μελετίῳ μέλι."
syMA.commemoration02.couplet2.title = "Εἰς τὸν Στέφανον καὶ Ἰωάννην"
syMA.commemoration02.couplet2.verse1 = "Σὺν Ἰωάννῃ Στέφανος κάραν ξίφει,"
syMA.commemoration02.couplet2.verse2 = "Πόθῳ στεφάνων τῶν ἀκηράτων, κλίνει."
syMA.commemoration02.couplet3.title = "Εἰς τὸν Σεραπίωνα"
syMA.commemoration02.couplet3.verse1 = "Γλυπτοῖς ὁ Μάρτυς μὴ θύων Σεραπίων,"
syMA.commemoration02.couplet3.verse2 = "Ἐκ γλυπτολάτρου τέμνεται τὸν αὐχένα."
syMA.commemoration02.couplet4.title = "Εἰς τὸν Καλλίνικον τὸν μάγον"
syMA.commemoration02.couplet4.verse1 = "Τμηθεὶς ἀμείβεις εἰς ἀθλητὴν τὸν μάγον,"
syMA.commemoration02.couplet4.verse2 = "Τὴν Καλλινίκου κλῆσιν οὐ κληθεὶς μάτην."
syMA.commemoration02.couplet5.title = "Εἰς τοὺς δώδεκα Τριβούνους"
syMA.commemoration02.couplet5.verse1 = "Φθαρταὶ τριβοῦνοι καὶ κόμητες ἀξίαι,"
syMA.commemoration02.couplet5.verse2 = "Ἄφθαρτον εὗρον ἐκ πυρὸς τὴν ἀξίαν."
syMA.commemoration02.couplet6.title = "Εἰς τὴν Μαρκιανήν, Σωσάνναν καὶ Παλλαδίαν"
syMA.commemoration02.couplet6.verse1 = "Μαρκιανή, Σωσάννα καὶ Παλλαδία,"
syMA.commemoration02.couplet6.verse2 = "Ξυλοκτονοῦνται μὴ θύουσαι Παλλάδι."
syMA.commemoration02.couplet7.title = "Εἰς τὰ δύο νήπια"
syMA.commemoration02.couplet7.verse1 = "Κυριακὸν δὲ καὶ Χριστιανὸν ξίφος,"
syMA.commemoration02.couplet7.verse2 = "Δούλους ἀνεῖλε χριστιανοὺς Κυρίου."
syMA.commemoration02.couplet8.title = "Εἰς τὰς ἕνδεκα χιλιάδας τῶν Μαρτύρων"
syMA.commemoration02.couplet8.verse1 = "Εἰς χιλιάδας στεῤῥοὶ εὐθηνήσατε,"
syMA.commemoration02.couplet8.verse2 = "ᾟ φησὶ Δαυῒδ ψαλμικῶς προφητάναξ."
syMA.commemoration02.couplet9.title = "Εἰς τοὺς διακοσίους ὀκτὼ Μάρτυρας"
syMA.commemoration02.couplet9.verse1 = "Διπενταπλῆν κτείνουσιν εἰκάδα σπάθαι,"
syMA.commemoration02.couplet9.verse2 = "ᾟ συγκατακτείνουσιν ἁπλῆν ὀκτάδα."

syMA.lastline = "Ταῖς αὐτῶν ἁγίαις πρεσβείαις, Χριστὲ ὁ Θεός, ἐλέησον ἡμᾶς. Ἀμήν."

cl.syMA.commemoration01.text = "[saint/com 1]"

cl.syMA.commemoration02.text = "[saint/com 2]"

cl.syMA.commemoration03.text = "[saint/com 3]"

cl.syMA.commemoration04.text = "[saint/com 4]"

cl.syMA.commemoration05.text = "[saint/com 5]"

cl.syMA.commemoration06.text = "[saint/com list]"
