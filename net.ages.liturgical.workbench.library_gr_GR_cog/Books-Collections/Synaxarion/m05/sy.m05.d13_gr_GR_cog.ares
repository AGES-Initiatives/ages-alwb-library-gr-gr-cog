A_Resource_Whose_Name = sy.m05.d13_gr_GR_cog

syMA.commemoration01.text = "Τῇ ΙΓʹ τοῦ αὐτοῦ μηνὸς μνήμη τῆς Ἁγίας Μάρτυρος Γλυκερίας."
syMA.commemoration01.couplet1.title = titles_gr_GR_cog.ti.Verses
syMA.commemoration01.couplet1.verse1 = "Θηρὸς τὸ πικρὸν δῆγμα τῇ Γλυκερίᾳ"
syMA.commemoration01.couplet1.verse2 = "Ὑπὲρ γλυκάζον ὡς ἀληθῶς ἦν μέλι."
syMA.commemoration01.single1 = "Ἐν τριτάτῃ δεκάτῃ δάκε καὶ κτάνε θὴρ Γλυκερίαν."
syMA.commemoration01.narration.p01 = "Αὕτη ἦν ἐν τοῖς χρόνοις Ἀντωνίνου τοῦ βασιλέως καὶ Σαβίνου ἡγεμόνος ἐν Τραϊανουπόλει. Θύοντος οὖν τοῦ ἡγεμόνος ἐν τῇ πόλει, αὕτη, ἐπιγράψασα ἐπὶ τοῦ μετώπου τὸν τίμιον Σταυρόν, ἦλθε πρὸς τὸν ἡγεμόνα, Χριστιανὴν ἑαυτὴν καὶ δούλην τοῦ Χριστοῦ ὀνομάζουσα. Καὶ τοῦ ἡγεμόνος αὐτῇ παραινοῦντος θῦσαι, εἰσελθοῦσα ἐν τῷ ναῷ εὐξομένη τῷ Θεῷ, κατέβαλε τὸ τοῦ Διὸς ἄγαλμα εἰς γῆν καὶ συνέτριψεν· οἱ δὲ συνόντες Ἕλληνες, λίθους ῥίποντες κατʼ αὐτῆς, οὐκ ἐφικνοῦντο αὐτῆς."
syMA.commemoration01.narration.p02 = "Κρεμᾶται οὖν ἐκ τῶν τριχῶν καὶ ξέεται, καὶ τῇ εἱρκτῇ βληθεῖσα, ἀπόσιτος διαμένειν κελεύεται ἐπὶ ἡμέρας πολλάς· ἔνθα διʼ Ἀγγέλου δεξαμένη τροφήν, οὐδὲν κακὸν ἔπαθε, καὶ θάμβος ἔλαβε τὸν ἡγεμόνα καὶ τοὺς μετʼ αὐτοῦ, εὑρόντας πίνακα καὶ ἄρτους καὶ γάλα καὶ ὕδωρ, ἀκριβῶς τοῦ δεσμωτηρίου ἠσφαλισμένου· καὶ οὕτως ἐμβάλλεται ἐν καμίνῳ πυρός. Κατενεχθείσης δὲ ἄνωθεν δρόσου, ἐσβέσθη τὸ πῦρ, καὶ ἐξέρχεται ἀβλαβής. Ἐπὶ τούτοις δειροτομεῖται τὴν κεφαλὴν μέχρι τοῦ μετώπου, καὶ δεσμεῖται χεῖρας καὶ πόδας· καὶ ὑποστρωθέντων λίθων, ἀποτίθεται ἐν τῇ φυλακῇ, ἔνθα ἐπιστασίᾳ Ἀγγέλου λυθεῖσα τῶν δεσμῶν καὶ ὑγιὴς γεγονυῖα τὴν κεφαλήν, τὸν δεσμοφύλακα ἐξέπληξεν· ὃς πάραυτα ὁμολογήσας τὸν Χριστόν, ἀπετμήθη τὴν κεφαλήν. Ἡ δὲ Μάρτυς πρὸς τὸν Ἡγεμόνα ἀχθεῖσα, θηρίοις ἐκδίδοται, ὧν ἑνὸς ἁψαμένου αὐτῆς, ὡς μὴ φανῆναι μηδὲ πληγὴν μηδὲ μώλωπα, ἀλλʼ ἢ δῆγμα καὶ μόνον, τῷ Θεῷ τὸ πνεῦμα παρέδωκε, καὶ κατετέθη ἐν Ἡρακλείᾳ τῆς Θράκης."

syMA.commemoration02.text = "Τῇ αὐτῇ ἡμέρᾳ μνήμη τοῦ ὁσίου Πατρὸς ἡμῶν Σεργίου τοῦ Ὁμολογητοῦ."
syMA.commemoration02.couplet1.title = titles_gr_GR_cog.ti.Verses
syMA.commemoration02.couplet1.verse1 = "Ὁ Σέργιός μοι πῶς τελευτᾷς τὸν βίον;"
syMA.commemoration02.couplet1.verse2 = "Κοινῷ τέλει τέθνηκα, καὶ ζῶν εἰμί σοι."
syMA.commemoration02.narration.p01 = "Οὗτος, ὑπάρχων γένους ἐνδόξου καὶ μεγάλου, μέγας καὶ τὴν ψυχὴν ἐγνωρίζετο. Παρίσταται οὖν τῷ διώκτῃ καὶ ἀθέῳ βασιλεῖ Θεοφίλῳ, διὰ τὸ τὰς ἁγίας καὶ ἱερὰς εἰκόνας προσκυνεῖν· καὶ σχοῖνος αὐτῷ δεσμεῖται περιαυχένιος καὶ τῆς ἀγορᾶς πληθούσης ἄγεται καὶ περιάγεται· καὶ προπηλακισμοὺς καὶ ὕβρεις ἐγκαρτερεῖ, τῶν προσόντων πάντων στερεῖται καὶ φυλακῇ προσταλαιπωρεῖ καὶ πανοικὶ ἅμα γυναικὶ καὶ τέκνοις ὑπερορίζεται καὶ τῶν ἐκ τῆς ἀλλοτρίας δεινῶν κατεντρυφᾷ, θλίψεσι προσπαλαίσας ποικίλαις. Ὅθεν κληθεὶς πρὸς Θεοῦ, ἀποληψόμενος ἄπεισιν ἄξια γέρα παρὰ τοῦ ἀγωνοθέτου Χριστοῦ."

syMA.commemoration03.text = "Τῇ αὐτῇ ἡμέρᾳ μνήμη τοῦ ὁσίου Πατρὸς ἡμῶν Παυσικάκου, Ἐπισκόπου Συννάδων."
syMA.commemoration03.couplet1.title = titles_gr_GR_cog.ti.Verses
syMA.commemoration03.couplet1.verse1 = "Ὁ Παυσικάκου προστρέχων τῷ λειψάνῳ,"
syMA.commemoration03.couplet1.verse2 = "Παθῶν κακούντων παῦσιν εὑρίσκει ξένην."
syMA.commemoration03.narration.p01 = "Οὗτος ὁ μακάριος πατρίδα μὲν ἔσχε πόλιν Ἀπάμειαν, γεννήτορας δὲ τῶν ἐπισήμων καὶ εὐγενῶν καὶ τῆς ἀληθοῦς τῶν Χριστιανῶν πίστεως τροφίμους. Ἔτι δὲ νέος ὤν, νηστείᾳ καὶ συντόνῳ δεήσει καὶ λοιπῇ σκληραγωγίᾳ ἑαυτὸν κατεδάμαζεν. Ὅθεν καὶ τὸν ἀσκητικὸν βίον ὑποδύεται, καὶ τρέφεται ἄρτῳ καὶ βραχεῖ ὕδατι, καὶ ἐπιτήδευμα τὸ τῆς ἰατρικῆς μετέρχεται, σώματα καὶ ψυχὰς ὁμοῦ θεραπεύων, καὶ κατὰ δαιμόνων στρατεύεται καὶ φυγάδας ἀποτελεῖ, ἀμβλώματα λύει, συγκεκυφότας ἀνορθοῖ καὶ ἕτερα παράδοξα ἐπιτελεῖ θαύματα."
syMA.commemoration03.narration.p02 = "Ὑπὸ δὲ τῆς πάντα δῆλα ποιούσης φήμης τῷ προέδρῳ Κωνσταντινουπόλεως γνωσθεὶς (Κυριακὸς δὲ ἦν οὗτος ὁ μακάριος), τῇ Συννάδων Ἐκκλησίᾳ, πρὸς αὐτοῦ χειροτονηθείς, πέμπεται· καὶ αὐτίκα τῇ τοῦ λόγου σφενδόνῃ τοὺς νοητοὺς λύκους ἀποδιώκει καὶ τῷ τμητικῷ λόγῳ, ὡς σεσηπότα μέλη, τεμὼν ἔξωθεν βάλλει, ὡς μή τινα βλάβην καὶ τῷ ὑγιεῖ προξενήσωσιν. Οὕτω τοῖς ἑαυτοῦ ποιμνίοις τὴν ἀσφάλειαν ἅμα καὶ θεραπείαν βραβεύσας, εἰς Κωνσταντινούπολιν γίνεται· καὶ Μαυρικίῳ τῷ βασιλεῖ ἐντυχών, τοῦ συνέχοντος αὐτὸν πάθους ἐλευθεροῖ καὶ τὸ ἐτήσιον τέλος, ὅπερ ἐστὶ χρυσίου λίτρα μία τῇ πόλει αὑτοῦ, μετὰ σφραγῖδος χρυσῆς καὶ ἐγγράφου ἐπιδόσεως, τὸν Βασιλέα πείθει δωρήσασθαι. Ἐπανιὼν δὲ πρὸς τὰ Σύνναδα καὶ ἐν τῷ Σόλωνι γενόμενος, ὕδωρ εὐχῇ μόνῃ ἀναβλύσαι πεποίηκε, τὸ δίψος τῶν συνοδοιπόρων παραμυθούμενος. Οὕτως οὖν καλῶς καὶ θεοφιλῶς πολιτευσάμενος καὶ πολλοῖς σωτὴρ γενόμενος, μεταλλάττεται τὸν βίον καὶ πρὸς τὰ ποθούμενα διαβαίνει."

syMA.commemoration04.text = "Τῇ αὐτῇ ἡμέρᾳ ὁ Ἅγιος Λαοδίκιος ὁ δεσμοφύλαξ ξίφει τελειοῦται."
syMA.commemoration04.couplet1.title = titles_gr_GR_cog.ti.Verses
syMA.commemoration04.couplet1.verse1 = "Λαοδίκιος ἐν μέσῳ λαῶν, Λόγε,"
syMA.commemoration04.couplet1.verse2 = "Θεὸν καλῶν σε πρὸς δίκην ἤχθη ξίφους."

syMA.commemoration05.text = "Ὁ Ἅγιος Ἱερομάρτυς Ἀλέξανδρος, Ἐπισκόπος Τιβεριανῶν, ξίφει τελειοῦται."
syMA.commemoration05.couplet1.title = titles_gr_GR_cog.ti.Verses
syMA.commemoration05.couplet1.verse1 = "Ἀνδρὸς κεφαλὴν ἱεροῦ τέμνει ξίφος,"
syMA.commemoration05.couplet1.verse2 = "Αἵματα συζεύξαντος Ἱερωσύνῃ."

syMA.commemoration06.text = "Ὁ Ὅσιος Εὐθύμιος ὁ νέος, ὁ κτίτωρ τῆς ἐν Ἄθῳ μονῆς τῶν Ἰβήρων, καὶ Ἰωάννης ὀ Ἴβηρ, ὁ πατὴρ τοῦ ῥηθέντος Εὐθυμίου, καὶ Γεώργιος ὁ συγγενὴς αὐτῶν, ἐν εἰρήνῃ τελειοῦνται."
syMA.commemoration06.couplet1.title = "Στίχοι εἰς τὸν Εὐθύμιον"
syMA.commemoration06.couplet1.verse1 = "Θύων ὁ Εὐθύμιος ἁγνὴν θυσίαν,"
syMA.commemoration06.couplet1.verse2 = "Ἥλιος ὥσπερ ἐξέλαμψε κατʼ Ἄθω."
syMA.commemoration06.couplet2.title = "Εἰς τὸν Ἰωάννην"
syMA.commemoration06.couplet2.verse1 = "Λιπὼν τὰ τερπνά, ὦ Ἰωάννη, βίου"
syMA.commemoration06.couplet2.verse2 = "Νῦν τοῖς ἀγαθοῖς ἐντρυφᾷς τοῦ Κυρίου."
syMA.commemoration06.couplet3.title = "Εἰς τὸν Γεώργιον"
syMA.commemoration06.couplet3.verse1 = "Ἐκεῖ κατοικεῖς ἔνθα συγγενὲς γένος,"
syMA.commemoration06.couplet3.verse2 = "Καύχημʼ Ὁσίων, ὦ Γεώργιʼ εὐθύφρον."

syMA.commemoration07.text = "Ὁ Ὅσιος Γαβριὴλ ὁ Ἴβηρ, ὁ θείας φωνῆς ἀκηκοὼς καὶ ἐξαγαγὼν ἐκ τῆς θαλάσσης τὴν θαυματουργὸν εἰκόνα τῆς Πορτραϊτίσσης, ἐν εἰρήνῃ τελειοῦται."
syMA.commemoration07.couplet1.title = titles_gr_GR_cog.ti.Verses
syMA.commemoration07.couplet1.verse1 = "Μορφὴν Ἁγνῆς σὺ Γαβριὴλ κρατεῖς ξένως,"
syMA.commemoration07.couplet1.verse2 = "Ὢ τῆς χάριτος, ἧς ἔτυχες, τρισμάκαρ!"

syMA.commemoration08.text = "Οἱ Μοναχοὶ Ὁσιομάρτυρες Ἰβηρῖται, οἱ τοὺς λατινόφρονας ἐλέγξαντες, τὸν βασιλέα, φημί, Μιχαὴλ καὶ τὸν Πατριάρχην Βέκκον, ἐν τῇ θαλάσσῃ βληθέντες, τελειοῦνται."
syMA.commemoration08.couplet1.title = titles_gr_GR_cog.ti.Verses
syMA.commemoration08.couplet1.verse1 = "Ὑπὲρ πατρῴων ἐπνίγητε δογμάτων,"
syMA.commemoration08.couplet1.verse2 = "Καὶ πρὸς γαληνοὺς ὡρμίσασθε λιμένας."

syMA.lastline = "Ταῖς αὐτῶν ἁγίαις πρεσβείαις, Χριστὲ ὁ Θεός, ἐλέησον ἡμᾶς. Ἀμήν."

cl.syMA.commemoration01.text = "[saint/com 1]"

cl.syMA.commemoration02.text = "[saint/com 2]"

cl.syMA.commemoration03.text = "[saint/com 3]"

cl.syMA.commemoration04.text = "[saint/com 4]"

cl.syMA.commemoration05.text = "[saint/com 5]"

cl.syMA.commemoration06.text = "[saint/com list]"
