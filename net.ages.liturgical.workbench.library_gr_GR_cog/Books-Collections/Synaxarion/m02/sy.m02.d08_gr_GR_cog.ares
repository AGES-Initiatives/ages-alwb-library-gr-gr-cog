A_Resource_Whose_Name = sy.m02.d08_gr_GR_cog

syMA.commemoration01.text = "Τῇ ῌʹ τοῦ αὐτοῦ μηνός, μνήμη τοῦ Ἁγίου ἐνδόξου Μεγαλομάρτυρος Θεοδώρου τοῦ Στρατηλάτου."
syMA.commemoration01.couplet1.title = titles_gr_GR_cog.ti.Verses
syMA.commemoration01.couplet1.verse1 = "Ὢν Θεόδωρος ἀξίαν Στρατηλάτης,"
syMA.commemoration01.couplet1.verse2 = "Ὑπῆρξε τμηθεὶς τοῦ Θεοῦ Στρατηλάτης."
syMA.commemoration01.single1 = "Ὄμβριμον ὀγδοάτῃ Θεοδώρου αὐχένα κόψαν."
syMA.commemoration01.narration.p01 = "Οὗτος κατὰ τοὺς χρόνους ἦν Λικινίου τοῦ βασιλέως, τὸ γένος ἕλκων ἐκ τῶν Εὐχαΐτων, τὴν δὲ οἴκησιν ποιούµενος ἐν τῇ πρὸς Πόντον Ἡρακλείᾳ. Κάλλει δὲ ψυχῆς, καὶ ὥρᾳ σώµατος, καὶ κράτει λόγων τῶν πολλῶν ὑπερεῖχε. Πάντες δὲ ἐφιλοτιµοῦντο τὴν αὐτοῦ φιλίαν καρποῦσθαι. Ταύτῃ τοι καὶ Λικίνιος περὶ πολλοῦ ἐποιεῖτο συντυχεῖν αὐτῷ, καίπερ ἀκούσας Χριστιανὸν αὐτὸν εἶναι, καὶ τοὺς λεγοµένους θεοὺς βδελύττεσθαι. Διὸ καί τινας ἐκ Νικοµηδείας τῆς αὐτοῦ τάξεως ἀποστείλας, ἐντίµως ἀγαγεῖν αὐτοῖς τὸν Μάρτυρα προσέταξεν. Ὡς δὲ ὑπέστρεψαν, τὸν µακάριον Θεόδωρον λέγοντες ἀντειπεῖν, ὡς χρὴ τὸν βασιλέα µᾶλλον παραγενέσθαι µετὰ τῶν µειζόνων αὐτοῦ θεῶν, εὐθὺς τὸν βασιλέα ἡ Ἡράκλεια εἶχεν."
syMA.commemoration01.narration.p02 = "Ὁ Ἅγιος Θεόδωρος, ὄψεσι νυκτεριναῖς, θεόθεν αὐτῷ ἐκπεµφθείσαις, προθυµοποιηθείς, ἐπεὶ τὸν Λικίνιον ἤδη πλησιάζοντα ἐπύθετο, ἐπικαθεσθεὶς ἵππῳ, ὑπήντησεν αὐτῷ, καὶ τὰ εἰκότα τοῦτον ἐτίµησεν. Ὁ δέ, δεξιὰν αὐτῷ δοὺς, καὶ κατασπασάµενος, εἰσελθὼν ἐν τῇ πόλει, καὶ ἐφʼ ὑψηλοῦ βήµατος προκαθίσας, τὸν µακάριον Θεόδωρον προετρέπετο τοῖς ἑαυτοῦ θεοῖς θυσίαν προσενεγκεῖν. Ὁ δὲ Ἅγιος, τοὺς ἐπισηµοτέρους Θεοὺς ἐξαιτησάµενος, ὡς ἂν αὐτοὺς οἴκοι πρότερον θεραπεύσας, αὖθις δηµοσίᾳ προσαγάγῃ αὐτοῖς σπονδάς, ἐπειδή, κελεύσαντος τοῦ βασιλέως, τοὺς χρυσοῦς καὶ ἀργυροῦς ἔλαβε, κατὰ τὸ µέσον τῆς νυκτὸς συνέτριψεν αὐτούς· καὶ λεπτύνας, τοῖς ἐνδεέσι καὶ πένησι δέδωκε."
syMA.commemoration01.narration.p03 = "Μεθʼ ἡµέραν δέ, Μαξεντίου τοῦ Κοµενταρησίου εἰπόντος, ἰδεῖν τὴν κεφαλὴν τῆς µεγάλης θεᾶς Ἀρτέµιδος, ὑπὸ πτωχοῦ τινος περιφεροµένην, εὐθέως ἀνάρπαστος ὑπὸ τῶν δορυφόρων ὁ Ἅγιος γίνεται, τοῦ Λικινίου ἐξειπόντος. Καὶ πρῶτον µὲν ἀποδυθείς, ἐκ τεσσάρων ὁ Ἅγιος, τείνεται, καὶ νεύροις βοῶν κατὰ τὸν νῶτον πληγὰς ἑπτακοσίας δέχεται, καὶ πεντήκοντα κατὰ τῆς γαστρός, καὶ σφαίραις µολυβδίναις κατὰ τοῦ τένοντος τύπτεται. Εἶτα ξέεται, λαµπάσι καταφλέγεται, ὀστράκοις τὰς ἡλκωµένας καὶ κεκαυµένας πληγὰς ἀνατρίβεται, καὶ ἐν τῇ εἱρκτῇ ἀποῤῥίπτεται, τοὺς πόδας ἀσφαλισθεὶς ἐν τῷ ξύλῳ."
syMA.commemoration01.narration.p04 = "Διαµείνας δὲ ἀπρόσιτος ἐν αὐτῇ ἐπὶ ἡµέρας ἑπτά, αὖθις ἐξάγεται, καὶ σταυρῷ καταπήγνυται χεῖρας καὶ πόδας, καὶ περόνην κατὰ τοῦ κρυφίου πόρου δέχεται, µέχρι καὶ τῶν ἐγκάτων ἐν τῷ διελαύνεσθαι φθάσασαν. Περιειστήκεισαν δὲ καὶ παῖδες, τοξεύοντες τὸν Ἅγιον κατὰ τοῦ προσώπου, καὶ τῶν ὀφθαλµῶν αὐτοῦ· ταῖς δὲ βολίσι τῶν βελῶν, τῶν κρουόντων κατὰ τῶν ὀφθαλµῶν, ἐξέπεσον αἱ κόραι τῶν ὀφθαλµῶν αὐτοῦ. Ἕτεροι δέ, ἐγκαρσίοις τοµαῖς κατὰ τῶν κεκρυµµένων µορίων διελάσαντες, τὰ σπερµογόνα συνεξέτεµον µέλη. Ἐν δὲ τῷ σταυρῷ τὴν νύκτα διαγαγόντος, ἐνόµισεν ὁ Λικίνιος, ὅτι ἤδη τέθνηκεν, ἠπατᾶτο δέ· ὑπὸ γὰρ θείου Ἀγγέλου ἀπελύθη τῶν δεσµῶν, καὶ ὅλος γέγονεν ὑγιής, καὶ ἦν ψάλλων, καὶ εὐλογῶν τὸν Θεόν."
syMA.commemoration01.narration.p05 = "Ἤδη δὲ τῆς ἡµέρας διαφαινούσης, ἀπέστειλεν ὁ Λικίνιος τοῦ ἆραι τὸ τοῦ Μάρτυρος σῶµα, καὶ ῥιφῆναι ἐν τῇ θαλάσσῃ. Φθάσαντες οὖν οἱ σταλέντες, καὶ ὡς εἶδον τὸν Ἅγιον ἔτι ἐµπνέοντα, καὶ ὅλον ὑγιῆ, ἐπίστευσαν τῷ Χριστῷ, ἄνδρες ὄντες τὸν ἀριθµόν, ὡσεὶ πέντε καὶ ὀγδοήκοντα· καὶ µετὰ τούτους, ἕτεροι τριακόσιοι στρατιῶται, ὧν ἐξηγεῖτο ὁ ἀνθύπατος Κέστης, οἵ τινες ἐπὶ τῇ ἀναιρέσει τῶν πρώτων σταλέντες, καὶ αὐτοὶ ἐπίστευσαν τῷ Χριστῷ."
syMA.commemoration01.narration.p06 = "Ἰδὼν δὲ ὁ Λικίνιος τὴν πόλιν θορυβουµένην, ἐκέλευσε τὴν κεφαλὴν τοῦ Ἁγίου ἀποτµηθῆναι· ἔνθα δὴ εἱστήκεισαν τῶν Χριστιανῶν πλήθη πάµπολλα, καὶ διεκώλυον αὐτούς. Μόλις οὖν ὁ Ἅγιος καταπαύσας αὐτούς, καὶ τῷ Χριστῷ ἐπευξάµενος, τέµνεται τὴν κεφαλήν, τὸν δρόµον τοῦ µαρτυρίου τελέσας. Μετετέθη δὲ ἀπὸ τῆς Ἡρακλείου ἐν τοῖς Εὐχαΐτοις ἐν τῷ γονικῷ αὐτοῦ οἰκήµατι, καθὼς Αὐγάρῳ τῷ ταχυγράφῳ αὑτοῦ ὁ Μάρτυς διεκελεύσατο. Ὃς πᾶσαν αὐτοῦ τὴν ἄθλησιν, συνὼν αὐτῷ, καὶ τὰς κατὰ µέρος πεύσεις καὶ ἀποκρίσεις, καὶ τὰ ποικίλα τῶν βασάνων εἴδη, καὶ τὰς θεόθεν ἐπιστασίας καὶ ἀντιλήψεις, πλατύτερον διεχάραξεν ἐν τῷ Μαρτυρίῳ αὐτοῦ."

syMA.commemoration02.text = "Τῇ αὐτῇ ἡμέρᾳ, μνήμη τοῦ Ἁγίου Προφήτου Ζαχαρίου."
syMA.commemoration02.couplet1.title = titles_gr_GR_cog.ti.Verses
syMA.commemoration02.couplet1.verse1 = "Ἵππους ἑώρας τοὺς νόας Ζαχαρία,"
syMA.commemoration02.couplet1.verse2 = "Διʼ ὧν πρὸς ὕψος οὐρανῶν ἀφιππάσω."
syMA.commemoration02.narration.p01 = "Οὗτος ἑρµηνεύεται, µνήµη Θεοῦ· ὃς ἦν ἐκ γένους Ἰσραήλ, φυλῆς Λευΐ. Ἐγεννήθη δὲ ἐν Γαλαάδ· ἦλθε δὲ ἀπὸ τῆς Χαλδαίων γῆς, ἤδη προβεβηκώς· καὶ ἐκεῖ ὤν, πολλὰ τῷ λαῷ προεφήτευσε, καὶ τέρατα πολλὰ εἰς ἀπόδειξιν ἔδωκεν. Οὗτος εἶπε τῷ Ἰωσεδέκ, ὅτι γεννήσει υἱόν, καὶ ἐν Ἱερουσαλὴµ ἱερατεύσει τῷ Κυρίῳ. Οὗτος καὶ τὸν Σαλαθιὴλ ἐπὶ υἱῷ εὐλόγησε, λέγων, ὅτι γεννήσεις υἱόν, καὶ καλέσεις τὸ ὄνοµα αὐτοῦ Ζοροβάβελ. Καὶ ἐπὶ Κύρου, τοῦ Βασιλέως Περσῶν, τέρας δέδωκε περὶ Κροίσου τοῦ Λυδῶν Βασιλέως. Ἔτι δὲ περὶ τῆς πορθήσεως Ἱερουσαλήµ, καὶ περὶ τοῦ τέλους Ἰσραήλ, καὶ ἀρχῆς Ἐθνῶν καὶ τέλους, καὶ τῆς τοῦ Ναοῦ ἕως τέλους καταστροφῆς, καὶ ἀργίας Προφητῶν, καὶ Ἱερέων, καὶ Σαββάτων, καὶ περὶ διπλῆς κρίσεως ἐξέθετο· καὶ ἕτερα πολλὰ προφητεύσας, ἐκοιµήθη ἐν γήρᾳ καλῷ."

syMA.commemoration03.text = "Τῇ αὐτῇ ἡμέρᾳ, οἱ Ἅγιοι Μάρτυρες Νικηφόρος καὶ Στέφανος, ξίφει τελειοῦνται."
syMA.commemoration03.couplet1.title = titles_gr_GR_cog.ti.Verses
syMA.commemoration03.couplet1.verse1 = "Ξεσθεῖσι Νικηφόρῳ καὶ τῷ Στεφάνῳ,"
syMA.commemoration03.couplet1.verse2 = "Νικηφόρου στέφανος ἐπλάκη τέλους."

syMA.commemoration04.text = "Τῇ αὐτῇ ἡμέρᾳ, αἱ Ἅγιαι Μάρθα καὶ Μαρία αἱ ἀδελφαί, καὶ ὁ Ὅσιος Λυκαρίων ὁ Μάρτυς, ξίφει τελειοῦνται."
syMA.commemoration04.couplet1.title = titles_gr_GR_cog.ti.Verses
syMA.commemoration04.couplet1.verse1 = "Ἅς περ παρῆξεν εἰς τὸ φῶς γαστὴρ μία,"
syMA.commemoration04.couplet1.verse2 = "Μάρθαν Μαρίαν, ἓν στερεῖ φωτὸς ξίφος."
syMA.commemoration04.couplet2.verse1 = "Ἄφωνος ἥκει πρὸς ξίφος Λυκαρίων,"
syMA.commemoration04.couplet2.verse2 = "Ἔναντι τοῦ κείροντος οἷον ἀρνίον."
syMA.commemoration04.narration.p01 = "Αὗται αἱ Ἅγιαι, ἀδελφαὶ οὖσαι, καθʼ ἑαυτὰς ἔζων παρθενίαν ἀσκοῦσαι. Παρερχοµένου δὲ τοῦ Ἡγεµόνος τῆς χώρας, ἔνθα κατέµενον, προκύψασαι ἀπὸ τῆς θυρίδος, Χριστιανὰς ἑαυτὰς ἐπεκάλεσαν. Καὶ οἰκτιζοµένου τοῦ Ἡγεµόνος τὸν ἐν τῇ νεότητι αὐτῶν θάνατον, ἀντεῖπον, µὴ εἶναι θάνατον τὸν ὑπὲρ Χριστοῦ, ἀλλὰ ζωήν, πέρας οὐκ ἔχουσαν. Ὡσαύτως δὲ καὶ τοῦ Λυκαρίωνος, παιδὸς συντρόφου αὐτῶν, ἐξειπόντος, προστάξει τοῦ Ἡγεµόνος ἐσταυρώθησαν καὶ οἱ τρεῖς· καὶ ὑπὸ τῶν δηµίων ξίφει νυγέντες, τὰς ἁγίας αὑτῶν ψυχὰς ἀφῆκαν εἰς χεῖρας Θεοῦ."

syMA.commemoration05.text = "Τῇ αὐτῇ ἡμέρᾳ, ἄθλησις τῶν Ἁγίων Μαρτύρων Φιλαδέλφου καὶ Πολυκάρπου."
syMA.commemoration05.couplet1.title = titles_gr_GR_cog.ti.Verses
syMA.commemoration05.couplet1.verse1 = "Ὑπῆρξεν ὄντως ἡ τελευτὴ τοῦ βίου,"
syMA.commemoration05.couplet1.verse2 = "Καὶ Φιλαδέλφῳ καὶ Πολυκάρπῳ φίλη."

syMA.commemoration06.text = "Τῇ αὐτῇ ἡμέρᾳ, μνήμη τοῦ Ὁσίου Πατρὸς ἡμῶν Μακαρίου, Ἐπισκόπου Πάφου."
syMA.commemoration06.couplet1.title = titles_gr_GR_cog.ti.Verses
syMA.commemoration06.couplet1.verse1 = "Πάφου πρόεδρος ἔνδον ἐκρύβη τάφου"
syMA.commemoration06.couplet1.verse2 = "Καὶ τἄλλα Μακάριος οὐ κλῆσιν μόνον."

syMA.commemoration07.text = "Τῇ αὐτῇ ἡμέρᾳ, μνήμη τοῦ Ἁγίου Μάρτυρος Περγέτου."
syMA.commemoration07.couplet1.title = titles_gr_GR_cog.ti.Verses
syMA.commemoration07.couplet1.verse1 = "Πῶς ἅν παρέλθω ἀγέραστον Περγέτην,"
syMA.commemoration07.couplet1.verse2 = "Σὺν τοῖς Ἁγίοις ὄντα κατειλεγμένον;"

syMA.lastline = "Ταῖς τῶν Ἁγίων σου πρεσβείαις, ὁ Θεός, ἐλέησον ἡμᾶς. Ἀμήν."

cl.syMA.commemoration01.text = "[saint/com 1]"

cl.syMA.commemoration02.text = "[saint/com 2]"

cl.syMA.commemoration03.text = "[saint/com 3]"

cl.syMA.commemoration04.text = "[saint/com 4]"

cl.syMA.commemoration05.text = "[saint/com 5]"

cl.syMA.commemoration06.text = "[saint/com list]"

