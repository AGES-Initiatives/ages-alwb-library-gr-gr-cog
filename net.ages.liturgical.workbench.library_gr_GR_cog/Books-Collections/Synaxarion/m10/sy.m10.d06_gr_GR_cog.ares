A_Resource_Whose_Name = sy.m10.d06_gr_GR_cog

syMA.commemoration01.text = "Τῇ Ϛʹ τοῦ αὐτοῦ μηνὸς μνήμη τοῦ ἁγίου Ἀποστόλου Θωμᾶ."
syMA.commemoration01.couplet1.title = titles_gr_GR_cog.ti.Verses
syMA.commemoration01.couplet1.verse1 = "Ὁ χεῖρα πλευρᾷ σῇ βαλεῖν ζητῶν πάλαι,"
syMA.commemoration01.couplet1.verse2 = "Πλευρὰν ὑπὲρ σοῦ νύττεται Θωμᾶς, Λόγε."
syMA.commemoration01.single1 = "Δούρασιν οὐτάσθη Θωμᾶς μακροῖσιν ἐν ἕκτῃ."
syMA.commemoration01.narration.p01 = "Οὗτος Μήδοις καὶ Πάρθοις, Πέρσαις καὶ Ἰνδοῖς τὸν λόγον τοῦ Θεοῦ κηρύξας, φρουρεῖται παρὰ Μισδαίου βασιλέως, διὰ τὸ πιστεῦσαι καὶ βαπτισθῆναι ὑπʼ αὐτοῦ Ἀζάνην τὸν υἱὸν αὑτοῦ καὶ τὴν γυναῖκα Τερτίαν καὶ τὰς θυγατέρας Μιγδονίαν καὶ Νάρκαν. Διὸ καὶ παραδίδοται πέντε στρατιώταις, οἳ τοῦτον ἐπί τι ὄρος ἀναβιβάσαντες, λόγχαις κατέτρωσαν· καὶ οὕτω πρὸς Κύριον ἐξεδήμησεν."
syMA.commemoration01.narration.p02 = "Ἐκ τῶν αὐτοῦ περιοδιῶν"
syMA.commemoration01.narration.p03 = "Ἔτι δὲ ζῶν ὁ Ἀπόστολος, σὺν Ἀβάνῃ τινὶ ἐμπόρῳ τὴν Ἰνδίαν διαπερᾷ· ἐπί τι δὲ δωμάτιον τῆς Ἀνδραπόλεως καταλύουσιν. Ἐκδόντος δὲ τοῦ τὴν ἐξουσίαν τῆς χώρας ἐκείνης τὸ ἑαυτοῦ θυγάτριον εἰς γάμου κοινωνίαν, συνεορτάζειν καὶ τοὺς παρατυχόντας συνέβαινεν. Ὁ μὲν οὖν Ἀπόστολος ἐπὶ τὸ εὐτελέστερον ἀνεκλίθη τῶν τραπεζῶν. Πάντων δὲ ἐμφορουμένων ἐπὶ τοῖς ἐδωδίμοις, μόνος οὗτος ἀμέτοχος τῶν τοιούτων ἦν· σύννους γὰρ ὢν καὶ ἑαυτῷ προσέχων, ἐκάθητο συνεσταλμένος."
syMA.commemoration01.narration.p04 = "Τῶν διακονούντων οὖν τις, ἀπονίᾳ ἀρθείς, ῥάπισμα δίδωσιν αὐτῷ, εἰρηκώς· «Εἰς γάμο κληθείς, μὴ σκυθρώπαζε, ἀλλὰ χαῖρε, συνηδόμενος τοῖς συμπόταις»."
syMA.commemoration01.narration.p05 = "Καὶ ὁ Ἀπόστολος· «Ἀπαμείψαι σοι μὲν Κύριος τὸ σφαλὲν εἰς τὸν ἐπιόντα αἰῶνα, τῷ τύψαντι ἔφησε· τὴν δὲ ἀκρατῶς κατʼ ἐμοῦ ἐκταθεῖσαν χεῖρα, θῆρες ἐπιμερισάτωσαν ἄγριοι ἐν τῷ παρόντι, εἰς πολλῶν παιδείαν». Καὶ ἅμα τῷ λόγῳ, ἐπιδραμὼν ὁ ῥαπίσας (οἰνοχόος γὰρ ἦν) ὕδωρ διακομίσαι τοῖς δαιτυμόσιν εἰς κρᾶσιν οἴνου, ὑπὸ θηρὸς τῷ φρέατι παρακαθημένου, διασπαραχθεὶς καὶ ἄχρις αὐτῶν τῶν ἐγκάτων, ἀπέψυξε. Τότε κύων ἐκ τοῦ παρατυχόντος τὴν τὸν Ἀπόστολον τύψασαν δεξιάν, ἐῤῥιμένην ἐπʼ ἀμφόδου, λαβών, ἐν αὐτῷ τῷ συμποσίῳ εἰσῄει, τὴν ἀδικίαν ὥσπερ πᾶσιν ὑποδεικνύων."
syMA.commemoration01.narration.p06 = "Διαπορούντων δὲ τῶν δαιτυμόνων περὶ τῆς χειρός, τίνος ἄρα ἂν εἴη, γυνή τις ἑνὸς τῶν αὐλούντων, διαπρύσιόν τι φωνήσασα, φησί· «Μέγα ἡμῖν ἀνεγνωρίσθη σήμερον μυστήριον. Ἀκούσατε οἱ ἀνακεκλιμένοι· Θεός, ἢ Ἀπόστολος Θεοῦ σὺν ἡμῖν ἀνακλιθῆναι ἠξίωσεν. Ὃν γὰρ εἶχον ὁμόγλωσσον καταυλοῦσα καὶ ἡδύνουσα, ἤκουσα τῷ τύψαντι τοῦτον οἰνοχόῳ φύσαντα, τὴν τούτου δεξιὰν χεῖρα ὑπὸ κυνὸς σύρεσθαι, εἰς ἐπίδειξιν τῶν πολλῶν· ὅπερ πάντες ὁρᾶτε γεγενημένον». Καὶ ὡς τοῦτο διεβοήθη ἐπὶ πᾶσι τὸ θαῦμα καὶ εἰς τὰς τοῦ κρατοῦντος ἦλθεν ἀκοάς, μετὰ τὴν λύσιν τοῦ συμποσίου, προσκαλεσάμενος τὸν Ἀπόστολον, ἔφη ὁ βασιλεύς· «Εἰ ἐπαρᾶσθαι οἶδας καὶ θάνατον ἐπάγειν, δεῖξον καὶ τῆς σῆς εὐχῆς τὸ δραστήριον εἰς τὴν σήμερον ἐκδοθεῖσάν μοι παῖδα». Τοῦτο περιχαρῶς δεξάμενος ὁ Ἀπόστολος, πρὸς τὴν ἐπιθαλάμιον εἰσέδυ παστάδα· καὶ τοὺς νέους εἰς σωφροσύνην ἐπιστηρίξας καὶ τῆς σαρκὸς ἀπώσασθαι τὴν ἡδυπάθειαν πείσας τούτους καὶ τῷ Θεῷ παραθέμενος, ἐκεῖθεν ᾤχετο."
syMA.commemoration01.narration.p07 = "Μετὰ μικρὸν δὲ προσεοικότα τινὰ τῷ Ἀποστόλῳ, ὁ νυμφίος ὁρᾷ τῇ νεάνιδι προσομιλοῦντα καὶ Θωμᾶν εἶναι ὑποτοπάσας, ἔφη· «Οὐχὶ πρὸ πάντων ἐξῆλθες; πῶς ἄφνω πάλιν γέγονας, ἀπορῶ». Καὶ ὁ Κύριος· «Ἐγὼ Θωμᾶς οὐκ εἰμί, κατὰ χάριν δὲ ἐκείνου ἀδελφός. Ὃς δʼ ἂν ἐμοί, ὡς ἐκεῖνος, ἀκολουθήσῃ, ἀπαρνησάμενος κόσμον, ἐν τῇ παλιγγενεσίᾳ οὐ μόνον ἀδελφός, ἀλλὰ καὶ συγκληρονόμος τῆς ἐμῆς βασιλείας γενήσεται». Τοῦτο εἰπών, ἀπʼ αὐτῶν ἀοράτως διέστη· ἐκεῖνοι δὲ τὸν λόγον ὡς μαργαρίτην ἐγκολπωσάμενοι, ὁλονυκτίους δεήσεις τῷ φανέντι προσέφερον."
syMA.commemoration01.narration.p08 = "Ἕωθεν δὲ ὁ βασιλεὺς τὸν κοιτῶνα, ἔνθα οἱ νέοι, κατέλαβεν· ἀντικρὺ δὲ τούτους καθεζομένους εὑρών, ταραχθείς, τῆς ἀπʼ ἀλλήλων διαζεύξεως τὴν αἰτίαν ἠρώτα. Οἱ δὲ πρὸς αὐτόν· «Ταύτην τὴν διάζευξιν εὐχόμεθα μέχρι τέλους ἡμῖν διαφυλαχθῆναι, ἵνα ἐν τῷ τῶν στεφάνων καιρῷ εἰς τὸν νυμφῶνα τὸν ἀκατάλυτον ἀδιαίρετοι μείνωμεν, κατὰ τὴν τοῦ φανέντος ἐν ἡμῖν τοῦ ξένου ἐπαγγελίαν». Ἐπὶ τούτοις ὁ βασιλεὺς ταραχθείς, δωρεῶν ὑποσχέσεις, ἐφʼ ᾧ τὸν ἀπατεῶνα εὑρεθῆναι καὶ παραστῆναι, ἐπηγγείλατο· ἀλλʼ ἐπεὶ ἐξέλιπον ἐξερευνῶντες ἐξερευνήσεις, ἀοράτως μᾶλλον τοῖς κατηχουμένοις ἐπιστηρίζων ὁ ζητούμενος ἐπωπτάνετο, ὡς ἐπὶ τῇ προσοχῇ τῆς αὐτῶν πίστεως καὶ τὸν θυμὸν τοῦ βασιλέως καταλεᾶναι καὶ τῇ ὑστεραίᾳ χριστιανὸν πεῖσαι γενέσθαι. Ὅτι δὲ οὐχ οἷόν τε τὴν ἀρετὴν διαλαθεῖν, ἔδειξεν αὕτη καὶ τὸν Ἀπόστολον ἐν Ἰνδίᾳ διατρίβειν· καὶ πρὸς αὐτὸν οὗτοι τὸ βάπτισμα ληψόμενοι, παραγεγονότες οἱ δόκιμοι μαθηταὶ τῆς Ἁγίας Τριάδος, ἀκλινῶς ταύτην ἐδόξαζον."
syMA.commemoration01.narration.p09 = "Ὅτε γοῦν πρὸς Γουνδιαφόρον εἰσέβαλε τῶν Ἰνδῶν βασιλέα ὁ τοῦ Κυρίου Ἀπόστολος, ποίαν εἰδέναι αὐτὸν ἐν ξύλοις ἐργασίαν ἐπύθετο καὶ ποίαν ἐν λίθοις. Καὶ ἐπὶ μὲν ξύλοις, ἄροτρα, κώπας, ζυγοὺς καὶ πηδάλια· ἐπὶ δὲ λίθοις, στήλας, ναοὺς καὶ βασιλείων οἰκοδομὰς κατασκευάζειν ἐμπειροτάτως, ἔλεγεν εἰδέναι. Καὶ ὁ βασιλεύς· Ἆρά γε παλάτιον ἐν ᾧ τόπῳ ἐφέσεως κέκτημαι, δύνασαί μοι κατασκευάσαι πρὸς θεραπείαν; Καὶ ὁ Ἀπόστολος ὡς κατέθετο, μηδὲν μελήσας, χρυσὸν αὐτίκα λήψεσθαι ἐκέλευσε πρὸς τὴν τῶν ἐπιτηδείων μετακομιδὴν καὶ τοὺς θεμελίους ἄρτι καταβαλεῖν ὑπετίθει, τὸν τόπον ὑποδεικνύς. Ἀλλʼ ὁ Ἀπόστολος· «Οὐ τοῦ παρόντος καιροῦ, ὦ βασιλεῦ, τὸ κτίζειν ἐπίτηδες, ἀλλὰ τοῦ Ὑπερβερεταίου (Ὀκτωβρίου) μᾶλλον μηνός»· οἶμαι δὲ τοῦτο εἰρῆσθαι τῷ Ἀποστόλῳ, διὰ τὴν ἐν τῷ μέλλοντι αἰῶνι τῶν βεβιωμένων ἀνταμοιβήν· διὸ καὶ τὴν τοῦ κρατοῦντος εὐφυῶς παρεκρούσατο γνώμην. Λαβὼν δὲ ἐπὶ χεῖρας καὶ κανόνα (πῆχυν) καὶ τὴν διάθεσιν ἐπιστημόνως διαζωγραφήσας, ἀλύπως ἔπειθεν ἔχειν αὐτοῦ τὸν σκοπόν."
syMA.commemoration01.narration.p10 = "Ἀγασθεὶς οὖν ὁ βασιλεὺς εἰς τὸ περιδέξιον τοῦ Ἀποστόλου, τὸ ἱκανὸν τῶν ἀναλωμάτων αὐτῷ ἐπιδούς, οἴκοι ἐπανακάμπτει. Τότε ὁ Ἀπόστολος εἰς τὰς τῶν δεομένων χεῖρας ἅπαν τὸ χρυσίον καταβαλών, ὡς Ἀπόστολος, ἀχειροποίητον οἰκίαν ἐν τῇ τῶν πρωτοτόκων αὐλῇ τῷ βασιλεῖ κατεσκεύασεν. Ὡς δὲ ὁ βασιλεύς, ἱκανοῦ χρόνου παραδραμόντος, ἔσπευδε περὶ τοῦ ἔργου μαθεῖν, ἤκουσε δὲ τὴν στέγην μόνην ἀπολείπεσθαι, ἐκ περιχαρείας, ὡς ἀληθεύουσαν τὴν ἀγγελίαν ὑποτοπάσας, ἑτέρου χρυσίου ὁλκὴν τῷ Ἀποστόλῳ πέπομφεν, εἰρηκώς· «Καλλιστεύουσάν μοι τὴν ὀροφὴν τῶν οἰκοδομημάτων διὰ τάχους ἀποτέλεσον, ἵνα, ὅταν αὐταῖς ὄψεσιν ἴδω, λόγοις ἐπαίνων τῆς ἐπιστήμης τὸν πλεονέκτην (σὲ τὸν πολλὰ προτερήματα ἔχοντα) ἐγκωμιάσω». Αὐτὸς δὲ πάλιν, τὸ χρυσίον ἀπολαβών, εἰς οὐρανὸν ἄρας τὰς χεῖρας καὶ τὰ ὄμματα «Εὐχαριστῶ σοι, Φιλάνθρωπε, ἔλεγεν, ὅτι ποικιλοτρόπως ἑκάστου τὴν σωτηρίαν οἰκονομεῖν οἶδας». Καὶ τῶν προτέρων πάλιν ἐχόμενος, ἅπαν τοῖς δεομένοις τὸ ἀργύριον διένειμεν."
syMA.commemoration01.narration.p11 = "Ἐπὶ τούτοις πᾶσιν, ὥς τινες τῶν ἐκεῖσε, ἐν οἷς ὁ Ἀπόστολος διατρίβων ἦν, χρόνου τινὸς διαῤῥεύσαντος, πρὸς τὸν βασιλέα ἀφίκοντο καὶ περὶ τοῦ κάλλους τῶν οἰκοδομημάτων μαθεῖν ἱμείρετο, ἤκουσε μὴ προσδοκᾶν τὸ σύνολον ἐξ ἐκείνου τοῦ ἀνδρὸς οἰκοδομὰς κτισμάτων, ὡς τοῦ χρυσίου παντὸς τοῖς πένησιν διανεμηθέντος, μᾶλλον δὲ ὅτι καὶ Θεὸν ἀγνοούμενον κηρύσσει καὶ τοῖς προσφοιτῶσιν αὐτῷ ἐξαίσια τινὰ θαυματουργεῖ, μηδοπωσοῦν τὸ σύνολον σιτιζόμενος. Ὁ βασιλεὺς οὖν, ἀκατασχέτῳ μανίᾳ πληγεὶς καὶ τὸν Ἀπόστολον μεταστειλάμενος, ἐπυνθάνετο εἰ τὸ παλάτιον ἔκτισται. Ὁ δὲ ὑπολαβών, εἶπεν· «Ὃ παρὰ τοῦ ἀληθινοῦ ἀρχιτέκτονος ἐγὼ οἰκοδομεῖν μεμάθηκα, βασιλεῦ, τοῦτό σοι ὡραῖον καὶ πάνυ παλάτιον ἔκτισται». Καὶ ὁ βασιλεύς· «Ἐξ αὐτῆς παραγεγονότες, τὸ κατασκευασθὲν ἴδωμεν». «Οὔ μοι δοκεῖ», ὁ Ἀπόστολος ἀπεκρίνατο, «τὴν τούτου χρῆσιν ἔχειν σε τὸ παρόν· ἀλλʼ ὅτε μετανάστης γένῃ τῶν ὧδε, τότε τοῦ κτισθέντος εὑρήσεις ἁρμόδιον τὸ κατάλυμα». Καὶ ὡς δῆθεν ὁ βασιλεὺς χλευαζόμενος (τοῦτο γὰρ ὑπέλαβε), θηριωδῶς κατεβρόντησεν εἰπών· «Τὸν ἀπατεῶνα τοῦτον εἰς σκοτεινότατον λάκκον, σὺν τῷ ἀγαγόντι μοι ἐμπόρῳ, ἀσφαλισθῆναι προστάσσω»."
syMA.commemoration01.narration.p12 = "Ὡς δὲ τοῦτον ἡ φρουρὰ δεσμώτην εἶχε κατάκλειστον, ὁ τοῦ βασιλέως ἀδελφός, ἐν μιᾷ τῶν νυκτῶν, ὡς δῆθεν τῷ ἀδελφῷ συναλγῶν καὶ ἀθυμίας νέφει ἐπιπεσών, πρὸς θάνατον ἤπειγε, τὸν βασιλέα προσκαλεσάμενος, ἔφη· «Διὰ τὴν τοῦ δολίου συμβᾶσάν μοι ἐπήρειαν, τὴν ψυχὴν παθὼν ἤδη, τῆς ζωῆς ὑπεξέρχομαι»· καὶ ἑκατέρων οὕτως ὁμιλούντων, ἀποπνιγεὶς ἄφωνος ἔμεινε. Τότε τὴν ψυχὴν αὐτοῦ λαβὼν Ἄγγελος, τὰς σκηνὰς Κυρίου ἐπιπορευόμενος, ὑπεδείκνυε τὴν τούτων εὐπρέπειαν καὶ εἰς ὁποίαν οἰκῆσαι βούλοιτο ἐπηρώτα. Καὶ ὡς ἔγνω ἡ ψυχὴ μίαν τὸ ἐξαίρετον ἔχουσαν, ἐπὶ πᾶσι ταύτην ἐδείκνυε τῷ Ἀγγέλῳ, καὶ ἐν μέρει ταύτης τῆς κατοικίας οἰκῆσαι παρεκάλει. Καὶ ὁ Ἄγγελος· «Ἐν ταύτῃ οἰκῆσαι οὐ δύνασαι· αὕτη γάρ ἐστι τοῦ ἀδελφοῦ σου, ἣν ὁ ξένος αὐτῷ Θωμᾶς ᾠκοδόμησε». «Καὶ δέομαί σου, ἀντέφησεν, ἄνες μοι πρὸς αὐτὸν ἀπελθεῖν, εὐώνως γὰρ ὠνησάμενος αὐτὴν ἐξ ἐκείνου, ἐπανέλθω· οὐδὲ γὰρ οἶδε τὸ κάλλος αὐτῆς». Τότε ἀπανακάμψας ὁ Ἄγγελος τὴν ψυχήν, τῷ νεκρῷ σώματι ἀποδίδωσιν· ὡς ἀπὸ κάρου δὲ τινὸς ἀνανήψας ὁ τεθνηκώς, τοῖς παρεστῶσι τὸν ἀδελφὸν ἐπεζήτει· οὗ παραγενομένου, πρὸς αὐτὸν εἴρηκεν· «Ἀνενδοιάστως πέπεισμαι, ὡς τὸ ἥμισυ τῆς βασιλείας σου προείλου δοῦναι εἰς τὴν ἐμὴν ἀναβίωσιν. Ὅθεν μικράν τινα χάριν αἰτῶ παρασχεῖν μοι, ἣν μὴ ὑπέρθου χαρίσασθαί μοι». Καὶ ὁ βασιλεύς· «Ὅσον ὑπὸ τὴν χεῖρα ἐστί, φιλτάτῳ μοι ὄντι σοι ἀδελφῷ, προθύμως χαρίσομαι, ὅρκῳ τοῦτο βεβαιώσας». Τότε ἀνυποστόλως τὸ ζητούμενον τῷ ἀδελφῷ ἐπετράνωσεν, εἰπών· «Τὸ ἐν οὐρανοῖς σοι παλάτιόν μοι ἐπίδος, εἰς ὅσην βούλῃ χρημάτων ἀνταλλαγήν». Καὶ ὥσπερ ἐνεὸς ὁ βασιλεὺς ἐπὶ τούτῳ γενόμενος, ἔφη· «Ἐμοὶ παλάτιον ἐν οὐρανοῖς; πόθεν;» «Ναὶ μὴν ἔστι σοι, ἔφη, εἰ καὶ αὐτὸ ἀγνοεῖς, ὅπερ σοι ὁ ἐν φρουρᾷ ἐδομήσατο ὑπηρέτης· ὡς καὶ αὐτὸς ἐγώ, τῇ πρὸς σὲ ἀχθόμενος λύπῃ, ἁρπαγείς, τούτου εἶδον τὴν καλλονήν»."
syMA.commemoration01.narration.p13 = "Τότε συνεὶς ὁ βασιλεὺς τὸ λεγόμενον, οὕτω πως τὸν ἀδελφὸν ἀπεκρούσατο, εἰπών· «Εἰ μὲν τῶν ὑπὸ τὴν βασιλείαν κειμένων τὸ ζητούμενον ἦν, ἐξ ἀνάγκης ἡ τῶν ὅρκων λύσις ἐπισφαλής· εἰ δὲ τῶν ἐν οὐρανοῖς ἀποκεκληρωμένων, αὐτὸς τὸ λεγόμενον δίκασον· ἀλλʼ ἐπεὶ πάρεστιν ὁ τέκτων, λάβε τοῦτον, καὶ ὧν ἐθεάσω, σκευάσει σοι λαμπρότερα». Τοῦτο εἰπών, σὺν τῷ Ἀβάνῃ τῆς φυλακῆς τὸν Ἀπόστολον ἐξάγει· καὶ πεσὼν αὐτοῦ πρὸς τοὺς πόδας, τῆς συναρπαγῆς τὸ σφαλὲν συμπαθῆσαι ἐζήτει."
syMA.commemoration01.narration.p14 = "Ἐπὶ τούτῳ τῷ Θεῷ εὐχαριστήσας ὁ Ἀπόστολος, καὶ ἀμφοτέρους τῷ λόγῳ τῆς χάριτος καταλαμπρύνας, δοὺς αὐτοῖς τὸν ἀῤῥαβῶνα τῆς ἀκηράτου βασιλείας, ἐφʼ ἑτέρας αὐτὸς κηρύσσων ὥρμητο πόλεις, δοξάζων καὶ εὐλογῶν τὸν Πατέρα καὶ τὸν Υἱὸν καὶ τὸ Ἅγιον Πνεῦμα."

syMA.commemoration02.text = "Τῇ αὐτῇ ἡμέρᾳ μνήμη τῆς ἁγίας Μάρτυρος Ἐρωτηίδος."
syMA.commemoration02.couplet1.title = titles_gr_GR_cog.ti.Verses
syMA.commemoration02.couplet1.verse1 = "Ἐρωτηίδα πυρπολοῦσι παρθένον,"
syMA.commemoration02.couplet1.verse2 = "Ἔρωτι Χριστοῦ τὴν προπυρπολουμένην."

syMA.commemoration03.text = "Ὁ ἅγιος νέος Ὁσιομάρτυς Μακάριος ὁ ἐκ Κίου μὲν τῆς Βιθυνίας καταγόμενος, ἐν Προύσῃ δὲ μαρτυρήσας, λιθοβοληθεὶς πρότερον, ὕστερον ξίφει τελειοῦται κατὰ τὸ ἔτος 1590."
syMA.commemoration03.couplet1.title = titles_gr_GR_cog.ti.Verses
syMA.commemoration03.couplet1.verse1 = "Μακάριος πρὶν ὢν κατὰ κλῆσιν, μάκαρ,"
syMA.commemoration03.couplet1.verse2 = "Νῦν κατὰ πεῖραν ἀνεδείχθης ἐκ ξίφους."

syMA.lastline = "Ταῖς αὐτῶν ἁγίαις πρεσβείαις, ὁ Θεός, ἐλέησον ἡμᾶς. Ἀμήν."

cl.syMA.commemoration01.text = "[saint/com 1]"

cl.syMA.commemoration02.text = "[saint/com 2]"

cl.syMA.commemoration03.text = "[saint/com 3]"

cl.syMA.commemoration04.text = "[saint/com 4]"

cl.syMA.commemoration05.text = "[saint/com 5]"

cl.syMA.commemoration06.text = "[saint/com list]"

