A_Resource_Whose_Name = sy.m11.d24_gr_GR_cog

syMA.commemoration01.text = "Τῇ ΚΔʹ τοῦ αὐτοῦ μηνὸς μνήμη τοῦ ἐν ἁγίοις Πατρὸς ἡμῶν Κλήμεντος, Ἐπισκόπου Ῥώμης."
syMA.commemoration01.couplet1.title = titles_gr_GR_cog.Stichoi
syMA.commemoration01.couplet1.verse1 = "Βληθεὶς ὁ Κλήμης εἰς βυθὸν σὺν ἀγκύρᾳ,"
syMA.commemoration01.couplet1.verse2 = "Πρὸς Χριστὸν ἥκει, ἄγκυραν τὴν ἐσχάτην."
syMA.commemoration01.narration.p01 = "Κλήμης ὁ μακάριος καὶ σοφώτατος, Ῥωμαῖος ἦν τὸ γένος, ἐκ βασιλικοῦ καταγόμενος γένους, Φαύστου καὶ Ματθιδίας υἱός, πᾶσαν παιδείαν τῆς ἑλληνικῆς γνώσεως μετελθών. Ἐκ ναυαγίου δέ ποτε διασωθεὶς παραδόξως καὶ τῷ κορυφαίῳ τῶν Ἀποστόλων Πέτρῳ περιτυχών, τὴν κατὰ Χριστὸν ἀληθῆ πίστιν ἐκπαιδεύεται παρ' αὐτοῦ. Κῆρυξ δὲ τοῦ Εὐαγγελίου γεγονὼς καὶ τὰς τῶν Ἀποστόλων διατάξεις συγγραψάμενος, κατέστη καὶ Ῥώμης Ἐπίσκοπος. Ἀλλὰ παρὰ Δομετιανοῦ κρατηθείς, τιμωρεῖται. Καὶ μὴ πειθόμενος τοῖς αὐτοῦ προστάγμασιν, ἐν ἐρήμῳ πόλει, παρακειμένῃ τῇ Χερσῶνι, ἐξορίζεται. Ἐκεῖθέν τε πάλιν, δεθεὶς πρὸς τὸν αὐχένα αὑτοῦ ἄγκυραν σιδηρᾶν, ῥίπτεται ἐν τῷ βυθῷ τῆς θαλάσσης, καὶ οὕτω τελειοῦται."
syMA.commemoration01.narration.p02 = "Ὁ δὲ τῶν θαυμασίων Θεός, δοξάζων καὶ μετὰ θάνατον τὸν οἰκεῖον θεράποντα, θαυματουργεῖ τι μέγα καὶ ὑπερφυὲς τεράστιον. Ἔκτοτε γὰρ ὑποχωροῦντος τοῦ ὕδατος μίλια τρία, καθ' ἕκαστον ἐνιαυτὸν ἐν τῇ τοῦ Ἁγίου μνήμῃ καὶ ὑποδεχομένου διὰ ξηρᾶς τοὺς ἐκεῖσε φοιτῶντας ἐπὶ ἡμέρας ἑπτά, μεγάλη ἦν τοῖς ἠλπικόσιν ἐπὶ Κύριον εὐφροσύνη. Καί ποτε τῆς θαλάσσης ὑποχωρησάσης καὶ τοῦ λαοῦ εἰσεληλυθότος, ἔτυχε παῖδα ἐκεῖσε καταλειφθῆναι σμικρότατον, κατὰ λήθην τῶν γονέων αὐτοῦ· οἵτινες αὐτό, οἷα εἰκός, ἀποκλαυσάμενοι, καὶ θρήνους καὶ ὀλοφυρμοὺς εἰς ἅπασαν τὴν πόλιν κινήσαντες, εἰς τὸν μετέπειτα ἐνιαυτόν, πάλιν τοῦ κύματος ἀνακεχωρηκότος, προσελθόντες, εὗρον τὸ παιδίον ὑγιὲς καὶ τῇ τοῦ Ἁγίου λάρνακι παρακαθήμενον, ὅπερ διερωτήσαντες, ἔμαθον παρὰ τοῦ κειμένου ἐκεῖσε Ἁγίου διατρέφεσθαί τε καὶ ἐκ τῆς τῶν ἁγίων αὐτοῦ πρεσβειῶν χάριτος, τῶν ἐναλίων τῆς βλάβης περιφυλάττεσθαι. Καὶ τοῦτο ἀναλαβόμενοι καὶ τῷ Ἁγίῳ τὰ εἰκότα εὐχαριστήσαντες, οἴκαδε ἀνεχώρησαν, δοξάζοντες τὸν Θεόν."

syMA.commemoration02.text = "Τῇ αὐτῇ ἡμέρᾳ μνήμη τοῦ ἁγίου Ἱερομάρτυρος Πέτρου, Ἐπισκόπου Ἀλεξανδρείας."
syMA.commemoration02.couplet1.title = titles_gr_GR_cog.Stichoi
syMA.commemoration02.couplet1.verse1 = "Ἄῤῥηκτος ἦν τὴν πίστιν ὁ τμηθεὶς Πέτρος,"
syMA.commemoration02.couplet1.verse2 = "Ὃς εἶδε Χριστοῦ τὴν στολὴν ἐῤῥηγμένην."
syMA.commemoration02.narration.p01 = "Οὗτος ὑπῆρχεν ἐπὶ Μαξιμιανοῦ τοῦ βασιλέως, διδάσκαλος τῆς εὐσεβείας καὶ τῶν ὀρθῶν δογμάτων ὑφηγητής. Ὃς ἐν τῷ μέλλειν τὴν κεφαλὴν τέμνεσθαι, διὰ τὸ προστάξαι τοῦτο τὸν βασιλέα, μαθόντα τὰ κατ' αὐτόν, προσκειμένου τοῦ Ἀρείου καὶ τὴν συγχώρησιν ἐξαιτοῦντος καὶ τοῦ λαοῦ παντὸς δυσωποῦντος, ἄκαμπτος ὤν, οὐκ ἔνειμεν αὐτῷ συγγνώμην, ἀλλ' ἀπεπέμψατο, ἐπαρασάμενος αὐτόν, εἶναι κεχωρισμένον καὶ ἐν τῷ νῦν αἰῶνι καὶ ἐν τῷ μέλλοντι τῆς δόξης τοῦ Χριστοῦ. Ἔφη γὰρ τὸν Κύριον ὄναρ ἰδεῖν ἐν σχήματι παιδίου νεογνοῦ, ὑπὲρ τὸν ἥλιον ἀστράπτοντα, περικείμενον χιτῶνα διεῤῥηγμένον ἀπὸ κεφαλῆς ἄχρι ποδῶν· παρ' Οὗ μαθεῖν, ὅτι Ἄρειος ἦν ὁ διαῤῥήξας αὐτόν, ἐν συμβόλῳ δηλοῦντος τὴν ἐκ τοῦ Πατρὸς τοῦ Υἱοῦ κατὰ τὸ ὁμοούσιον διαίρεσιν, καὶ τὰ λοιπὰ τοῦ ἀσεβοῦς δόγματα καὶ βλάσφημα ῥήματα. Οὗτος οὖν ὁ ἐν ἁγίοις ἐτελειώθη, κατὰ τὴν τοῦ βασιλέως πρόσταξιν, τὴν κάραν ἀποτμηθείς."

syMA.commemoration03.text = "Τῇ αὐτῇ ἡμέρᾳ ὁ ἅγιος Μάλχος ἐν εἰρήνῃ τελειοῦται."
syMA.commemoration03.couplet1.title = titles_gr_GR_cog.Stichoi
syMA.commemoration03.couplet1.verse1 = "Οἱ ψυχοπομποὶ συγκατέπτησαν νόες,"
syMA.commemoration03.couplet1.verse2 = "Ψυχὴν ἀπάξαι, Μάλχε, τὴν σὴν Κυρίῳ."

syMA.commemoration04.text = "Τῇ αὐτῇ ἡμέρᾳ ὁ ὅσιος Καρίων ἐν εἰρήνῃ τελειοῦται."
syMA.commemoration04.couplet1.title = titles_gr_GR_cog.Stichoi
syMA.commemoration04.couplet1.verse1 = "Θεὶς πάντα πόῤῥω Καρίων ψυχῆς κάρον,"
syMA.commemoration04.couplet1.verse2 = "Ἤθλησε νῷ νήφοντι μέχρι καὶ τέλους."

syMA.commemoration05.text = "Τῇ αὐτῇ ἡμέρᾳ ὁ ἅγιος Ἑρμογένης, Ἐπίσκοπος Ἀκραγαντίνων, ἐν εἰρήνῃ τελειοῦται."
syMA.commemoration05.couplet1.title = titles_gr_GR_cog.Stichoi
syMA.commemoration05.couplet1.verse1 = "Ἀπάρας, Ἑρμόγενες, ἀνθρώπων γένους,"
syMA.commemoration05.couplet1.verse2 = "Κατῄσχυνας φρύαγμα δαιμόνων γένους."

syMA.commemoration06.text = "Τῇ αὐτῇ ἡμέρᾳ οἱ ἅγιοι Φιλούμενος καὶ Χριστοφόρος ξίφει τελειοῦνται."
syMA.commemoration06.couplet1.title = titles_gr_GR_cog.Stichoi
syMA.commemoration06.couplet1.verse1 = "Φιλούμενον τέμνουσιν καὶ Χριστοφόρον,"
syMA.commemoration06.couplet1.verse2 = "Αὐτοῖς φανέντας πράγμασι Χριστοῦ φίλους."

syMA.commemoration07.text = "Τῇ αὐτῇ ἡμέρᾳ ὁ ἅγιος Εὐγένιος, ἐν ὀπῇ τείχους βληθείς, τῆς εἰσόδου πηλῷ ἀναφραγείσης, τελειοῦται."
syMA.commemoration07.couplet1.title = titles_gr_GR_cog.Stichoi
syMA.commemoration07.couplet1.verse1 = "Μάτην, ὀπή, ὡς κλεῖθρα τὸν πηλὸν φέρεις·"
syMA.commemoration07.couplet1.verse2 = "Εὐγενίῳ γὰρ πρὸς Θεὸν τρίβος γίνῃ."

syMA.commemoration08.text = "Τῇ αὐτῇ ἡμέρᾳ οἱ ἅγιοι Προκόπιος καὶ Χριστοφόρος ξίφει τελειοῦνται."
syMA.commemoration08.couplet1.title = titles_gr_GR_cog.Stichoi
syMA.commemoration08.couplet1.verse1 = "Ὁ Προκόπιος «Ὠς ἐγώ, Χριστοφόρε,"
syMA.commemoration08.couplet1.verse2 = "Θοῦ καὶ σύ, φησίν, εἰς τομὴν τὸν αὐχένα»."

syMA.commemoration09.text = "Τῇ αὐτῇ ἡμέρᾳ μνήμη τοῦ ἁγίου Μάρτυρος Ἀλεξάνδρου τοῦ ἐν Κορίνθῳ· καὶ τοῦ ὁσίου Πατρὸς ἡμῶν Γρηγορίου τοῦ ἐν τῇ Χρυσῇ Πέτρᾳ ἀσκήσαντος, ὃς ὥρμητο ἐκ τῶν τῆς Ἀνατολῆς μερῶν, καὶ ἐλθὼν κατῴκησεν ἐν τῇ ῥηθείσῃ Πέτρᾳ."
syMA.commemoration09.couplet1.title = titles_gr_GR_cog.Stichoi
syMA.commemoration09.couplet1.verse1 = "Ἤθλησεν Ἀλέξανδρος εὐσεβοφρόνως,"
syMA.commemoration09.couplet1.verse2 = "Σαφῶς παριστῶν, πῶς φιλεῖν Χριστὸν πρέπει."
syMA.commemoration09.couplet2.verse1 = "Ἐξ Ἀσίας φύς, Γρηγόριε, πατρίδος,"
syMA.commemoration09.couplet2.verse2 = "Ταῖς ἀρεταῖς ἔλαμψας ἡλίου δίκην."

syMA.commemoration10.text = "Τῇ αὐτῇ ἡμέρᾳ μνήμη τοῦ ἁγίου Μάρτυρος Θεοδώρου τοῦ ἐν Ἀντιοχείᾳ."
syMA.commemoration10.couplet1.title = titles_gr_GR_cog.Stichoi
syMA.commemoration10.couplet1.verse1 = "Δῶρον Θεοῦ τέμνουσι, μάκαρ σε, ξίφει,"
syMA.commemoration10.couplet1.verse2 = "Δῶρον Θεῷ φέροντα αἷμα τραχήλου."
syMA.commemoration10.narration.p01 = "Οὗτος ὁ Ἅγιος, κρατηθεὶς ἐπὶ Ἰουλιανοῦ τοῦ Ἀποστάτου, παρὰ Σαλλουστίου τοῦ ἐπάρχου, ἡρπάγη ἀπὸ τῆς ἀγορᾶς, διὰ τὸ ἀκοῦσαι τὸν Ἰουλιανὸν ὅτι, καθ' ὃν καιρὸν ἡ μετάθεσις τῶν ἐν τῇ Δάφνῃ ἀποκειμένων λειψάνων τῶν ἁγίων Μαρτύρων Βαβύλα τε καὶ τῶν σὺν αὐτῷ, κατὰ πρόσταξιν τοῦ ἀσεβοῦς τούτου Ἰουλιανοῦ ἐγεγόνει, ἆδομένων δαυϊτικῶν ὕμνων παρὰ τῶν ἐκφορούντων χριστιανῶν τὰ τίμια λείψανα, ἐπιφθεγγομένων καθ' ἕνα στίχον τό, Αἰσχυνθήτωσαν πάντες οἱ προσκυνοῦντες τοῖς γλυπτοῖς, εἷς ἦν ἐξ αὐτῶν καὶ ὁ Μάρτυς Θεόδωρος. Διὸ καὶ ἐπὶ ξύλου κρεμασθείς, βουνεύροις τὰ νῶτα κατεξάνθη καὶ ὄνυξι τὰς πλευρὰς διωρύχθη, καὶ σιδηροῖς δεσμοῖς ἐναποληφθείς, τῇ εἱρκτῇ παρεδόθη."
syMA.commemoration10.narration.p02 = "Τῇ ἕωθεν δὲ ὁ Ἰουλιανὸς ἀναδιδαχθεὶς παρὰ τοῦ ἐπάρχου τὴν τοῦ Νέου καρτερίαν, καὶ ὅτι τῶν πασχόντων χριστιανῶν διὰ τὸν Χριστὸν τὸ ἀνένδοτον μέχρι τέλους, εἰς ἧτταν μὲν τῶν διωκτῶν λογίζεσθαι, εἰς εὔκλειαν δὲ καὶ χαρὰν τοῖς διωκομένοις, πεισθεὶς ὁ θεομισής, ἐκέλευσε τὸν Ἅγιον τῆς εἱρκτῆς ἀφεθῆναι. Οὗτος ὁ γενναῖος τοῦ Κυρίου ἀγωνιστής, ἐρομένων τινῶν, εἴπερ ᾔσθετο ὀδύνας, τὰς πικρὰς ἐκείνας ὑπομείνας βασάνους, τὴν μὲν ἀρχήν, ἔφη, ὀλίγης ἀλγηδόνος αἰσθάνεσθαι, εἶτα ἐπιφανῆναι αὐτῷ τινα, ὀθόνῃ ἁπαλῇ τε καὶ ψυχρᾷ τοῦ προσώπου ἐκματτόμενον τὸν ἱδρῶτα καὶ παρεγγυώμενον θαῤῥεῖν. Διά τοι τοῦτο καὶ τῶν δημίων παυσαμένων, οὐχ ἡσθῆναι, ἀλλὰ λυπηθῆναι, ἔφη· συναποστῆναι γὰρ ἔλεγε καὶ τὸν τὴν ψυχαγωγίαν αὐτῷ ἐμποιοῦντα. Τοιαῦτα δεδρακὼς ὁ παράνομος Ἰουλιανός, αὐτὸς μὲν πικρῷ καὶ ἐπονειδίστῳ θανάτῳ τὸν βίον ὑπεξῆλθεν ἐν τῇ χώρᾳ τῶν Περσῶν· ὁ δὲ ἅγιος Θεόδωρος ἐν Κυρίῳ ἀγάλλεται ἀναπαυσάμενος."

syMA.commemoration11.text = "Μνήμη τοῦ ἁγίου Μάρτυρος Χρυσογόνου καὶ τοῦ ὁσίου Μάρκου τοῦ Τριγλινοῦ."
syMA.commemoration11.couplet1.title = titles_gr_GR_cog.Stichoi
syMA.commemoration11.couplet1.verse1 = "Ὁ Χρυσόγονος ἐμφανῶς χρυσοῦς γόνος,"
syMA.commemoration11.couplet1.verse2 = "Θεοῦ Πατρὸς πέφηνε τμηθεὶς ἐκ ξίφους."
syMA.commemoration11.couplet2.verse1 = "Προσχὼν ὁ Μᾶρκος ἀκλινῶς Θεῷ Λόγῳ,"
syMA.commemoration11.couplet2.verse2 = "Τρανῶς μεταστὰς καὶ συνὼν αὐτὸν βλέπει."

syMA.lastline = "Ταῖς αὐτῶν ἁγίαις πρεσβείαις, ὁ Θεός, ἐλέησον ἡμᾶς. Ἀμήν."

cl.syMA.commemoration01.text = "[saint/com 1]"

cl.syMA.commemoration02.text = "[saint/com 2]"

cl.syMA.commemoration03.text = "[saint/com 3]"

cl.syMA.commemoration04.text = "[saint/com 4]"

cl.syMA.commemoration05.text = "[saint/com 5]"

cl.syMA.commemoration06.text = "[saint/com list]"
