A_Resource_Whose_Name = sy.m12.d18_gr_GR_cog

syMA.commemoration01.text = "Τῇ ΙΗʹ τοῦ αὐτοῦ μηνὸς μνήμη τοῦ ἁγίου Μάρτυρος Σεβαστιανοῦ καὶ τῶν σὺν αὐτῷ, Ζωῆς, Τραγκυλίνου, Νικοστράτου, Κλαυδίου, Κάστορος, Τριβουρτίου, Καστούλου, Μαρκελλίνου, καὶ Μάρκου."
syMA.commemoration01.couplet1.title = titles_gr_GR_cog.Stichoi
syMA.commemoration01.couplet1.verse1 = "Σεβαστιανὸς τῶν πλάνης σεβασµάτων,"
syMA.commemoration01.couplet1.verse2 = "Καταφρονήσας, τύπτεται τὸ σαρκίον."
syMA.commemoration01.single1 = "Ὀγδοάτῃ δεκάτῃ Σεβαστιανὸς ῥοπαλίσθη."
syMA.commemoration01.couplet2.verse1 = "Ζωὴ πρὸς ὕψος ἐκ κεφαλῆς ἠρµένη,"
syMA.commemoration01.couplet2.verse2 = "Καπνῷ δυσώδει λαµβάνει ζωῆς τέλος."
syMA.commemoration01.couplet3.verse1 = "Ναί, βάλλετε σφοδρῶς µε συχνοῖς τοῖς λίθοις,"
syMA.commemoration01.couplet3.verse2 = "Ἐκ καρδίας ἔκραζεν ὁ Τραγκυλῖνος."
syMA.commemoration01.couplet4.verse1 = "Καὶ τοὺς περὶ Κλαύδιον ὧδε τακτέον,"
syMA.commemoration01.couplet4.verse2 = "Οὕς, κἂν βυθὸς συνέσχεν, οὐρανὸς φέρει."
syMA.commemoration01.couplet5.verse1 = "Τιβουρτίου τέµνουσι τὴν θείαν κάραν,"
syMA.commemoration01.couplet5.verse2 = "Σύ µου Θεὸς κράζοντος, ὦ Θεοῦ Λόγε."
syMA.commemoration01.couplet6.verse1 = "Κάστουλον εἷλκον εἰς ἀπωλείας βόθρον·"
syMA.commemoration01.couplet6.verse2 = "Ὡς δ' οὐχ ὑπεῖξε, γῆς ἀνεβλήθη βόθρῳ."
syMA.commemoration01.couplet7.verse1 = "Ἐχθρῶν παγέντες, οἷα λόγχαι, καρδίαις,"
syMA.commemoration01.couplet7.verse2 = "Νύττεσθε λόγχαις, Μᾶρκε καὶ Μαρκελλῖνε."
syMA.commemoration01.narration.p01 = "Τούτων ὁ µὲν Σεβαστιανός, εἷς τῆς συγκλήτου βουλῆς ὑπῆρχεν, ἐπὶ τῆς βασιλείας Διοκλητιανοῦ καὶ Μαξιµιανοῦ, ἐκ πόλεως Μεδιολάνων ὁρµώµενος, πολλοὺς πρὸς τὴν εὐσεβῆ πίστιν ἐνάγων. Μαρκελλῖνος δὲ καὶ Μᾶρκος οἱ αὐτάδελφοι, χρονίαν ὑποµείναντες κάθειρξιν καὶ πολλαῖς βασάνων ἰδέαις ὑποβληθέντες ἐκελεύθησαν ἀποτµηθῆναι. Ὁ δὲ πατὴρ αὐτῶν Τραγκυλῖνος, Ἕλλην ὤν, καὶ Μαρκία ἡ µήτηρ, παρὰ µικρὸν τοῖς ὀδυρµοῖς ἐκώλυον αὐτοὺς τοῦ διὰ Χριστὸν παθεῖν. Τάχα δὲ ἂν τοῦτο ἐγεγόνει, εἰµὴ Σεβαστιανὸς ὁ ἀοίδιµος παῤῥησιασάµενος, οὐ µόνον αὐτοὺς ἐστερέωσεν, ἀλλὰ καὶ Τραγκυλῖνον πρὸς τὴν εἰς Χριστὸν ἐπεσπάσατο πίστιν· καὶ αὖ Τραγκυλῖνος τὸν ἔπαρχον ἐκατήχησε πιστεύσαντα."
syMA.commemoration01.narration.p02 = "Αὐτίκα οὖν ὁ ἔπαρχος, προσκαλεσάµενος τὸν ἐνδοξότατον καὶ µακάριον Σεβαστιανὸν καὶ Πολύκαρπον τὸν πρεσβύτερον, ἠξίου σωτηρίας τυχεῖν καὶ τῆς κατεχούσης αὐτὸν νόσου ἀπαλλαγῆναι· ἧς καὶ ἀπηλλάγη, πιστεύσας τῷ Χριστῷ ὁλοψύχως καὶ τὰ ἐν τῷ οἴκῳ εἴδωλα συντρίψας, καὶ βαπτισθείς. Ὁ δὲ µακάριος Γάϊος ὁ Ἐπίσκοπος, τὸν µὲν Μαρκελλῖνον καὶ Μᾶρκον, τοὺς αὐταδέλφους, τῷ τῶν Διακόνων ἐγκαταλέγει τάγµατι· τὸν δὲ τούτων πατέρα, τῷ τῶν Πρεσβυτέρων· τὸν δὲ µακάριον Σεβαστιανόν, ἔκδικον τῆς Ἐκκλησίας καθίστησι."
syMA.commemoration01.narration.p03 = "Κινηθέντος δὲ τοῦ διωγµοῦ, σὺν τούτοις Νικόστρατος, Κλαύδιος, Κάστωρ, Τιβούρτιος, Κάστουλος καὶ Ζωή, ἐπεὶ κατεσχέθησαν, διαφόρως ἐξετασθέντες, τὸ πέρας τοῦ βίου δέχονται. Ὁ δὲ ἅγιος Σεβαστιανός, µετακληθεὶς παρὰ τοῦ Διοκλητιανοῦ καὶ ἐρωτηθείς, βέλεσι πυκνοῖς, οἷα εἰκός, κατατιτρώσκεται καὶ ῥοπάλοις τὸ σῶµα καταθραύεται, καὶ εἰς µέρη κατατµηθείς, τὸ πνεῦµα τῷ Θεῷ παρατίθεται."

syMA.commemoration02.text = "Τῇ αὐτῇ ἡμέρᾳ μνήμη τοῦ ἁγίου Μάρτυρος Εὐβιότου."
syMA.commemoration02.couplet1.title = titles_gr_GR_cog.Stichoi
syMA.commemoration02.couplet1.verse1 = "Ἤθλησεν Εὐβίοτος ἄχρις αἱµάτων,"
syMA.commemoration02.couplet1.verse2 = "Βίου δὲ τέρµα εὗρε χωρὶς αἱµάτων."
syMA.commemoration02.narration.p01 = "Οὗτος ἦν ἐπὶ Διοκλητιανοῦ καὶ Μαξιµιανοῦ, ἐκ Θέµατος Ὀψικίου, ἐκεῖσε γεννηθείς. Τὸν ἐνάρετον δὲ µετερχόµενος βίον καὶ πολλὰ καθ' ἑκάστην θαύµατα ἐκτελῶν καὶ πολλοὺς πρὸς τὸν Κύριον ἐπιστρέφων, µυρίας θλίψεις παρὰ τῶν Ἑλλήνων ὑπέµεινε, δηµεύσεις, δεσµά, µάστιγας, κακώσεις παντοίας. Ὅθεν µιᾷ τῶν ἡµερῶν εἰς πῦρ ἐνεβλήθη, καὶ ἀβλαβὴς διαµείνας, πολλοὺς πρὸς τὴν εἰς Χριστὸν ἐπεσπάσατο πίστιν."
syMA.commemoration02.narration.p02 = "Διὰ τοῦτο µετάπεµπτος γίνεται παρὰ τοῦ τῆς Κυζίκου ἡγεµόνος Λεοντίου· καὶ ἐρωτηθείς, λίθοις τὰς παρειὰς καὶ τὸ στόµα τύπτεται· καὶ ξύλῳ ἀναρτηθείς, µαστίζεται καὶ θηρίοις ἐκδίδοται· καὶ ἀσινὴς διαµείνας, τῇ εἱρκτῇ ἐναποῤῥίπτεται. Θαύµατα δὲ ἐκτελέσας παράδοξα, πολλοὺς χριστιανοὺς ἐξ Ἑλλήνων εἰργάσατο· ὅθεν ὁ τύραννος ὀργισθείς, τοῖς µονοµάχοις ἐκέλευσε κατασφάξαι αὐτόν. Οὗτοι δέ, σκότους ἐπιπεσόντος αὐτοῖς, ἀλλήλους κατέσφαξαν· ὁ δὲ Μάρτυς, ἀβλαβὴς διαµείνας, τῇ φρουρᾷ ἐναπετέθη. Ἐπεὶ δὲ ὁ µέγας Κωνσταντῖνος ἀπὸ Ἑσπερινῶν τµηµάτων, ἐπὶ τὰ Ἑῷα διέβαινε, δείσας ὁ τύραννος, τοὺς ἐν δεσµοῖς ἅπαντας ἀπολυθῆναι ἐκέλευσε· µεθ' ὧν καὶ ὁ µακάριος οὗτος ἀπολυθείς, οἴκαδε παρεγένετο· καὶ πέντε ἔτη ἐπιβιούς, πολλὰ ἐργασάµενος θαύµατα, ἐν εἰρήνῃ τῷ Θεῷ τὸ πνεῦµα παρέθετο."

syMA.commemoration03.text = "Τῇ αὐτῇ ἡμέρᾳ μνήμη τοῦ ὁσίου Πατρὸς ἡμῶν Φλώρου, Ἐπισκόπου Ἀμινσοῦ."
syMA.commemoration03.couplet1.title = titles_gr_GR_cog.Stichoi
syMA.commemoration03.couplet1.verse1 = "Εἴκων ὁ Φλῶρος τῇ πάλαι κατακρίσει,"
syMA.commemoration03.couplet1.verse2 = "Εἰς γῆν ἀπῆλθε· γῆ γὰρ ἦν, καὶ τί ξένον;"
syMA.commemoration03.narration.p01 = "Οὗτος ὑπῆρχεν ἐπὶ τῆς βασιλείας τοῦ νέου Ἰουστίνου καὶ Τιβερίου καὶ Μαυρικίου ἐν Κωνσταντινουπόλει, πατρὸς ὁµωνύµου αὐτῷ Φλώρου καὶ µητρὸς Εὐφηµίας. Γέγονε δὲ πάσης παιδεύσεως ἔµπειρος, τῆς τε ἑλληνικῆς καὶ τῆς ἐν ἱεραῖς καὶ θείαις Γραφαῖς· καὶ πρῶτον µὲν ἐν τοῖς ὑπογραφεῦσι τελεῖ τῶν βασιλέων· εἶτα εἰς τὴν τῶν Πατρικίων ἀνάγεται τάξιν. Γυναῖκα δὲ γήµας καὶ παίδων πατὴρ γεγονώς, καὶ τούτων παρανάλωµα τῆς λοιµικῆς καταστάντων νόσου, αὐτὸς τὸν µοναδικὸν βίον µετῆλθεν, ἔν τινι τῶν κτηµάτων αὐτοῦ, ἐν τῷ Ἀνάπλῳ, προσκαθεσθείς. Εἶτα, διὰ τὴν προσοῦσαν αὐτῷ ἀρετήν, Ἐπίσκοπος προχειρίζεται Ἀµινσοῦ. Ἐν αὐτῇ δὲ γενόµενος καὶ καλῶς τὸ πιστευθὲν αὐτῷ ποίµνιον ὁδηγήσας, θαυµατουργίας πλείστας πεποιηκώς, πρὸς Κύριον ἐκδηµεῖ."

syMA.commemoration04.text = "Τῇ αὐτῇ ἡμέρᾳ μνήμη τῶν ἁγίων Μαρτύρων Φωκᾶ καὶ Ἑρμύλου, διὰ ξίφους τελειωθέντων."
syMA.commemoration04.couplet1.title = titles_gr_GR_cog.Stichoi
syMA.commemoration04.couplet1.verse1 = "Ἔγωγε τµηθῶ πρῶτον, Ἕρµυλος λέγει."
syMA.commemoration04.couplet1.verse2 = "Οὔ, φησὶ Φωκᾶς, ἀλλ' ὁ Φωκᾶς, Ἕρµυλε."

syMA.commemoration05.text = "Τῇ αὐτῇ ἡμέρᾳ μνήμη τῶν ἁγίων Μαρτύρων Ζακχαίου διακόνου καὶ Ἀλφειοῦ ἀναγνώστου, ἀθλησάντων ἐν Καισαρείᾳ."
syMA.commemoration05.couplet1.title = titles_gr_GR_cog.Stichoi
syMA.commemoration05.couplet1.verse1 = "Ζακχαῖος, Ἀλφειὸς πόθῳ Θεοῦ Λόγου"
syMA.commemoration05.couplet1.verse2 = "Εἵλοντο τὸν θάνατον εὐσεβοφρόνως."

syMA.commemoration06.text = "Τῇ αὐτῇ ἡμέρᾳ μνήμη τῆς ἁγίας καὶ Θαυματουργοῦ Σοφίας·καὶ τὰ Ἐγκαίνια τοῦ σεβασμίου Οἴκου τῆς Ὑπεραγίας Θεοτόκου, ἐν τοῖς Χαλκοπρατείοις."

syMA.commemoration07.text = "Καὶ μνήμη τοῦ ὁσίου Πατρὸς ἡμῶν Μιχαὴλ Συγκέλλου, τοῦ Ὁμολογητοῦ."
syMA.commemoration07.couplet1.title = titles_gr_GR_cog.Stichoi
syMA.commemoration07.couplet1.verse1 = "Οὔκ, εἰ τελευτᾷς Μιχαήλ, τοῦτο ξένον·"
syMA.commemoration07.couplet1.verse2 = "Ἀλλ' εἰ θανὼν ζῇς ὥς περ οὖν ζῇς ἀξίως."
syMA.commemoration07.narration.p01 = "Οὗτος ὑπῆρχεν ἐκ τῆς ἁγίας πόλεως Ἱερουσαλήµ, εὐσεβῶν γονέων χρηµατίσας υἱός. Παιδευθεὶς οὖν ἄκρως τὴν Ἑλλήνων σοφίαν καὶ τὴν ἡµετέραν ἐκµελετήσας καλῶς, τὸν µονήρη βίον ὑποδύεται. Τελευτήσαντος δὲ τοῦ πατρὸς αὐτοῦ, τῆς δὲ µητρὸς µετὰ τῶν αὐτῆς θυγατέρων ἔν τινι Μοναστηρίῳ ἀποκειραµένων, καλῶς καὶ θεοφιλῶς ὁ µέγας Μιχαὴλ πολιτευόµενος, καὶ σκληραγωγίᾳ ἑαυτὸν καθυποβαλὼν παντοίᾳ, τῆς τοῦ πρεσβυτέρου ἀξιοῦται χειροτονίας. Ἔπειτα σπήλαιον ἥσυχον ὑπεισέρχεται, ἐν ᾧ Θεόδωρος καὶ Θεοφάνης, οἱ ὁµολογηταὶ καὶ φιλόσοφοι, πρὸς αὐτὸν ἐφοίτησαν. Εἶτα ὁ µὲν µακάριος Μιχαήλ, Σύγκελλος παρὰ τοῦ Ἱεροσολύµων Ἐπισκόπου καθίσταται· οἱ δὲ θεῖοι αὐτάδελφοι, Θεόδωρος καὶ Θεοφάνης, ἱερεῖς καὶ λειτουργοί. Καί ποτε, πράγµατος ἀναγκαίου ἕνεκα, παρὰ τοῦ προεστῶτος Ἱεροσολύµων εἰς Ῥώµην στέλλονται, δοῦναί τε καί τινας λιβέλλους κατὰ πάροδον συνοδικούς, τῷ τε βασιλεῖ Λέοντι τῷ Ἀρµενίῳ καὶ εἰκονοµάχῳ καὶ Θεοδότῳ, τῷ τότε τῆς Κωνσταντίου πατριαρχοῦντι."
syMA.commemoration07.narration.p02 = "Οὗτοι τοίνυν οἱ τρισόλβιοι, τῷ ἀποστείλαντι πειθόµενοι, τοὺς λιβέλλους ἐπιδεδώκασι, πολλὰ καὶ αὐτοὶ δογµατικὰ προτείναντες τοῖς ἀντιλέγουσι ῥήµατα. Διὰ τοῦτο, τὸν µὲν Θεόδωρον καὶ Θεοφάνην ὑπερορίᾳ καταδικάζει ὁ τύραννος· τὸν δὲ µακάριον Μιχαήλ, σὺν τῷ ἀδελφῷ Ἰώβ, τῷ πραιτωρίῳ ἐνέκλεισεν. Ἐκεῖθέν τε παρὰ Μιχαὴλ τοῦ Τραυλοῦ ἁλύσεις βαρείας κατὰ τοῦ τραχήλου δεξάµενος, ἔν τινι τῶν µοναστηρίων Πλουσιάδος ἅµα τῷ µαθητῇ ἐκπέµπεται. Ὅθεν ἐκ τῆς πολλῆς κακώσεως, ἐπίχυσιν τοῖς ὀφθαλµοῖς, καὶ κύρτωσιν τῷ λοιπῷ σώµατι παθών, ἀκίνητος ὁ ἀδάµας διέµεινεν."
syMA.commemoration07.narration.p03 = "Ἐπεὶ δὲ Θεοδώρα καὶ Μιχαὴλ τὴν βασιλείαν ἐδέξαντο καὶ τὰ τῶν Ἁγίων ἐκτυπώµατα πᾶς τις ἐτίµα παῤῥησίᾳ καὶ οἱ ἐν ἐξορίᾳ ἀνεκαλοῦντο καὶ τῆς τιµῆς οὐ τῆς τυχούσης ἠξιοῦντο, τὸ τῆς Πατριαρχείας ἀξίωµα καὶ οὗτος ὁ µέγας ὁµολογητὴς παρὰ τῆς βασιλίσσης ἠξιοῦτο καταδέχεσθαι. Ἐπεὶ δὲ µὴ εἶκε, Πατριάρχης µὲν ὁ ἅγιος Μεθόδιος προχειρίζεται, αὐτὸς δὲ αὖθις Σύγκελλος τιµᾶται, καὶ τὴν µεγίστην Μονὴν τῆς χώρας εἰς ἰδίαν ἐξουσίαν καὶ ἀνάπαυσιν δέχεται. Εὐσεβῶς δὲ καὶ θεαρέστως τὸν ἐπίλοιπον χρόνον βιώσας, ἐτῶν ὀγδοήκοντα πέντε γενόµενος, κατὰ τὴν ὀκτωκαιδεκάτην τοῦ Δεκεµβρίου µηνὸς ἐν εἰρήνῃ πρὸς Θεὸν µεθίσταται."

syMA.lastline = "Ταῖς τῶν Ἁγίων πρεσβείαις, ὁ Θεός, ἐλέησον ἡμᾶς. Ἀμήν."

cl.syMA.commemoration01.text = "[saint/com 1]"

cl.syMA.commemoration02.text = "[saint/com 2]"

cl.syMA.commemoration03.text = "[saint/com 3]"

cl.syMA.commemoration04.text = "[saint/com 4]"

cl.syMA.commemoration05.text = "[saint/com 5]"

cl.syMA.commemoration06.text = "[saint/com list]"
