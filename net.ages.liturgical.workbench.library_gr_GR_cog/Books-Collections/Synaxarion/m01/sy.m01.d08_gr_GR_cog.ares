A_Resource_Whose_Name = sy.m01.d08_gr_GR_cog

syMA.commemoration01.text = "Τῇ Ηʹ τοῦ αὐτοῦ μηνός, μνήμη τῆς Ὁσίας Μητρὸς ἡμῶν Δομνίκης."
syMA.commemoration01.couplet1.title = titles_gr_GR_cog.ti.Verses
syMA.commemoration01.couplet1.verse1 = "Λιποῦσα τὴν γῆν οὐρανόφρον Δομνίκα,"
syMA.commemoration01.couplet1.verse2 = "Εἰς οὐρανοὺς ἀνῆλθεν, ὥσπερ ἠγάπα."
syMA.commemoration01.single1 = "Δομνίκαν ὀγδοάτῃ πόταμου λάβε νὺξ ἐρεβεννή."
syMA.commemoration01.narration.p01 = "Αὕτη ἦν ἐπὶ Θεοδοσίου τοῦ Μεγάλου Βασιλέως· παρέτεινε δὲ ἕως Λέοντος καὶ Ζήνωνος. Ὑπῆρχε δὲ ἐκ πόλεως Καρθαγένης τῆς πρὸς Καρχηδόνα· κατά τινα δὲ οἰκονοµίαν, µεθʼ ἑτέρων τεσσάρων Παρθένων, ἐν Κωνσταντινουπόλει παρεγένετο. Νεκτάριος δέ, ὁ τηνικαῦτα Ἀρχιεπίσκοπος, ἐξ ἀποκαλύψεως θείας, αὐτὰς ἐδέξατο, καὶ τοῦ Ἁγίου Βαπτίσµατος κατηξίωσεν. Ὑπελθοῦσα δὲ τὸν µονήρη βίον ἡ Ὁσία, καὶ ἀνδρικοῖς πόνοις ἐγγυµνασαµένη, εἰς ἄκρον προελθοῦσα ἀσκήσεως, καὶ θαύµατα ἐνεργεῖν καταξιωθεῖσα, καὶ περὶ τῶν ἐσοµένων πολλοῖς προθεσπίσασα, πρὸς Κύριον ἐξεδήµησε."

syMA.commemoration02.text = "Τῇ αὐτῇ ἡμέρᾳ, μνήμη τοῦ Ὁσίου Πατρὸς ἡμῶν Γεωργίου τοῦ Χοζεβίτου."
syMA.commemoration02.couplet1.title = titles_gr_GR_cog.ti.Verses
syMA.commemoration02.couplet1.verse1 = "Σὺν δάκρυσι σπείραντι τῷ Γεωργίῳ,"
syMA.commemoration02.couplet1.verse2 = "Καιρὸς θερίζειν ἐστὶ σὺν εὐθυμίᾳ."

syMA.commemoration03.text = "Τῇ αὐτῇ ἡμέρᾳ, μνήμη τῶν Ἁγίων Μαρτύρων Ἰουλιανοῦ καὶ Βασιλίσσης, καὶ τῶν σὺν αὐτοῖς Κελσίου καὶ Ἀντωνίνου."
syMA.commemoration03.couplet1.title = titles_gr_GR_cog.ti.Verses
syMA.commemoration03.couplet1.verse1 = "Ἰουλιανῷ πολλὰ καὶ Βασιλίσσῃ,"
syMA.commemoration03.couplet1.verse2 = "Ἔπαθλα κεῖνται, κειμένοις ἐκ τοῦ ξίφους."
syMA.commemoration03.couplet2.verse1 = "Τέμνει κεφαλὴν τὸ ξίφος τὴν Κελσίου,"
syMA.commemoration03.couplet2.verse2 = "Καὶ σὺν κεφαλῇ τῇ δε τὴν Ἀντωνίου."
syMA.commemoration03.narration.p01 = "Ὁ Ἅγιος Μάρτυς Ἰουλιανὸς κατὰ τοὺς χρόνους ἦν Διοκλητιανοῦ, καὶ Μαρκιανοῦ ἡγεµόνος, ἐν Ἀντινόου πόλει τῆς Αἰγύπτου. Ὃς τὴν νοµίµως αὐτῷ συναφθεῖσαν γυναῖκα, Βασίλισσαν ὀνόµατι, ἔπεισεν ἐν ἁγνείᾳ διαµένειν· ἣν ἐν Μοναστηρίῳ γυναικῶν ἀποκείρας, καὶ αὐτὸς ἐν ἑτέρῳ ἐµόνασε, καὶ ἡγεῖτο ἀνδρῶν ὡσεὶ χιλιάδων δώδεκα. Κατασχεθεὶς δέ, καὶ τὸν Χριστὸν µὴ ἀρνησάµενος, ἀλλὰ µυκτηρίσας τὰ εἴδωλα, εἰς θυµὸν καὶ ὀργὴν τὸν Ἡγεµόνα κινεῖ· ὃς παραυτίκα τὸ Μοναστήριον πυρπολεῖ, ἐν ᾧ καὶ ἐνεπρήσθησαν πάντες οἱ ἐκεῖσε προσφυγόντες Ἐπίσκοποι καὶ Ἱερεῖς, καὶ λοιποὶ Κληρικοὶ τῆς χώρας, καὶ οὕτως ἐπληρώθη αὐτῶν ἡ µαρτυρία."
syMA.commemoration03.narration.p02 = "Ὁ δὲ Ἅγιος Ἰουλιανός, ἁπλωθεὶς ἐπʼ ἐδάφους, τύπτεται· καὶ σιδηροῖς δεσµοῖς ἐνειληθείς, συντρίβεται τὰ ὀστᾶ· ὅτε καὶ εἷς τῶν ὑπηρετῶν ἐκκοπεὶς τὸν ὀφθαλµόν, πιστεύσας, καὶ ἰαθεὶς παρὰ τοῦ Μάρτυρος, τὴν κεφαλὴν ἀφαιρεῖται. Καὶ Κέλσιος, ὁ τοῦ Ἡγεµόνος παῖς, µετὰ εἴκοσι στρατιωτῶν, ἐπίστευσεν εἰς τὸν Χριστόν, ἐπειδὴ νεκρὸν ἀναστάντα εἶδον διὰ προσευχῆς τοῦ Ἁγίου. Διὰ τοῦτο, κελεύσει τοῦ Ἡγεµόνος, πρῶτον µὲν φρουρεῖται, εἶτα ἐν λέβησι πεπυρωµένος ῥίπτεται, ἅµα καὶ τοῖς ἑπτὰ υἱοῖς τοῦ Ἄρχοντος, ἤδη πιστεύσασι, καὶ τῷ Πρεσβυτέρῳ Ἀντωνίῳ, καὶ τῷ ἐκ νεκρῶν ἀναστάντι, Ἀναστασίῳ. Ἐπεὶ δὲ ἀβλαβεῖς ἐξῆλθον χάριτι Χριστοῦ, πολλοὶ ἐπίστευσαν ἅµα σὺν τῇ Μητρὶ Κελσίου."
syMA.commemoration03.narration.p03 = "Παραστάντων δὲ τῶν Ἁγίων ἐνώπιον τοῦ Ἡγεµόνος, αὐτίκα διὰ προσευχῆς αὐτῶν, τὰ ἐν τῷ ναῷ εἴδωλα συνετρίβησαν, καὶ ὁ ναὸς ὑποβρύχιος γέγονεν. Ἀχθέντες δὲ οἱ Ἅγιοι, φακέλοις παπύρων, διαβρόχων ἐλαίῳ, τὰ ἄκρα τῶν χειρῶν καὶ τῶν ποδῶν προσδεθέντες, ἀνήφθησαν. Ἐπεί δὲ οὐκ ἐλυµήνατο αὐτοὺς τὸ πῦρ, τοῦ µὲν ἁγίου Ἰουλιανοῦ, καὶ τοῦ παιδὸς Κελσίου, τὸ δέρµα τῆς κεφαλῆς ἀπέσειραν, τοὺς δὲ ὀφθαλµοὺς τοῦ Πρεσβυτέρου Ἀντωνίου ὀγκίνοις ἐξώρυξαν· τὴν δὲ Μητέρα Κελσίου ἀπῃώρησαν. Μετὰ δὲ ταῦτα, θηρίοις τοὺς Ἁγίους παρέδωκαν· ἀφʼ ὧν οἱ µακάριοι ἀπήµαντοι διαφυλαχθέντες, ξίφει τὰς κεφαλὰς ἀπετµήθησαν. Τελεῖται δὲ ἡ αὐτῶν Σύναξις ἐν τῷ ἁγιωτάτῳ αὐτῶν µαρτυρίῳ τῷ ὄντι πλησίον τοῦ Φόρου."

syMA.commemoration04.text = "Τῇ αὐτῇ ἡμέρᾳ, μνήμη τοῦ Ἁγίου Ἱερομάρτυρος Καρτερίου."
syMA.commemoration04.couplet1.title = titles_gr_GR_cog.ti.Verses
syMA.commemoration04.couplet1.verse1 = "Πάλαιε Καρτέριε πρὸς πῦρ καὶ δόρυ,"
syMA.commemoration04.couplet1.verse2 = "Τὸ καρτερὸν σου πρὸς πάλας δεικνὺς δύω."
syMA.commemoration04.narration.p01 = "Οὗτος ὑπῆρχεν ἐπὶ Διοκλητιανοῦ, και Οὐρβανοῦ ἡγεµόνος Καισαρείας τῆς Καππαδοκίας, Ἱερεὺς καὶ Διδάσκαλος τῶν Χριστιανῶν. Οἶκον δὲ εὐκτήριον δειµάµενος, καὶ πολλὰ πλήθη τῶν Χριστιανῶν συναγαγών, ἐδίδασκε µόνον σέβεσθαι τὸν Χριστόν, Θεὸν ὄντα ἀληθινόν, καὶ πλὴν αὐτοῦ µὴ εἰδέναι ἕτερον. Διαβληθεὶς οὖν ἐπὶ τοῦ Ἡγεµόνος, ἀπέκρυψεν ἑαυτόν· ὁ δὲ Κύριος ἐπιφαίνεται αὐτῷ, καί φησιν· Ἄπελθε Καρτέριε, καὶ ἐµφάνισον σεαυτὸν τοῖς ζητοῦσί σε, ἐγὼ δὲ ἔσοµαι µετὰ σοῦ· δεῖ γάρ σε πολλὰ παθεῖν ὑπὲρ τοῦ ὀνόµατός µου, καὶ πολλοὶ διὰ σοῦ πιστεύσαντες σωθήσονται. Ὁ δὲ Ἅγιος χαρᾶς πλησθείς, καὶ εὐχαριστίαν τῷ Θεῷ ἀναπέµψας, ἑαυτὸν κατεµήνυσε."
syMA.commemoration04.narration.p02 = "Καὶ πρῶτον µὲν τῇ εἱρκτῇ ἐγκλείεται· ἔπειτα παραστὰς τῷ Ἡγεµόνι, ἐκελεύετο ἐπιθύειν τῷ Σάραπι. Ὁ δὲ διʼ εὐχῆς τοῦτον καταβαλών, ὑπὸ ἑκκαίδεκα στρατιωτῶν βάκλοις τύπτεται, ἑτέρων τεσσάρων δηµίων ἐπικειµένων αὐτῷ. Εἶτα κρεµᾶται ἐπὶ ξύλου, καὶ ξυρῷ τοὺς ὄνυχας τῶν χειρῶν καὶ τῶν ποδῶν ἀφαιρεῖται, καὶ σιδηροῖς ὄνυξιν ἅπαν καταξαίνεται τὸ σῶµα· αὐτὸς δέ, διʼ ἐπιφανείας Ἀγγέλου, ὑπεράνω τῶν βασάνων γενόµενος, ὑγιὴς ἀποκατέστη. Ἀλλὰ καὶ πάλιν, κελεύσει τοῦ Ἡγεµόνος, κατενεχθείς, τρυπᾶται σιδήρῳ τοὺς ἀστραγάλους, καὶ ὕννιν πεπυρωµένην δέχεται κατὰ τοῦ στήθους. Μετὰ τοῦτο κελεύεται καθεσθῆναι ἐν τηγάνῳ σιδηρῷ, λίαν ἐκπυρωθέντι, καὶ σούβλαις πεπυρωµέναις τοὺς πόδας διατρυπηθῆναι, καὶ τῇ εἱρκτῇ ἐναποῤῥιφῆναι."
syMA.commemoration04.narration.p03 = "Ὀψίας δὲ γενοµένης, φανεὶς πάλιν ὁ Σωτήρ, ἀπαλλάττει αὐτὸν τῶν δεσµῶν, καὶ ἀνακτᾶται, καὶ τῶν θυρῶν τῆς φυλακῆς ἔξωθεν ἀγαγών, ἵστησι. Διὸ καὶ πολλοὶ τῶν θεασαµένων αὐτὸν ὑγιῆ, φοιτῶντες πρὸς αὐτόν, ἐβαπτίζοντο, καὶ νοσηµάτων, ὧν εἶχον, ἀπηλλάττοντο."
syMA.commemoration04.narration.p04 = "Μετὰ ταῦτα πάλιν ἐξαρτᾶται λίθοις µεγίστοις τὰς χεῖρας καὶ τοὺς πόδας, καὶ τὴν γαστέρα τύπτεται βάκλοις, καὶ λαµπάσι κατακαίεται, ἐπιῤῥαινόµενος τέαφον καὶ πίσσαν, κατὰ τὰς πληγὰς διερχόµενα. Καὶ αὖθις µόλυβδον κοχλάζοντα κατὰ τοῦ στόµατος δέχεται· καὶ κασίδα, σφοδρῶς πυρωθεῖσαν, τῇ κεφαλῇ ἐπιδέχεται· τὸ δὲ τελευταῖον, πυρὶ ἐµβάλλεται, ὕµνους εὐχαριστίας τῷ Θεῷ ἀναπέµπων, ἐξ οὗ καὶ ἀλώβητος διέµεινεν."
syMA.commemoration04.narration.p05 = "Ἰουδαῖος δέ τις τῶν παρεστώτων, λίαν µανείς, καὶ δόρυ σπασάµενος, καὶ κατὰ τῆς τοῦ Ἁγίου πλευρᾶς διελάσας, τὸν θάνατον αὐτῷ ἐπηνέγκατο. Καὶ πρῶτον µέν, ἐξῆλθεν ὕδωρ, ὡς καὶ αὐτὴν σβεσθῆναι τὴν κάµινον· ὕστερον δέ, αἵµατος ἐξελθόντος, τὴν ψυχὴν ἀφῆκεν εἰς χεῖρας Θεοῦ."

syMA.commemoration05.text = "Τῇ αὐτῇ ἡμέρᾳ, μνήμη τοῦ ἐν Ἁγίοις Πατρὸς ἡμῶν Κύρου, Ἀρχιεπισκόπου Κωνσταντινουπόλεως. Τελεῖται δὲ ἡ αὐτοῦ Σύναξις ἐν τῇ σεβασμίᾳ Μονῇ τῆ Χώρας, καὶ ἐν τῇ Μεγάλη Ἐκκλησίᾳ, ἐν ἡμέρᾳ Κυριακῇ."
syMA.commemoration05.couplet1.title = titles_gr_GR_cog.ti.Verses
syMA.commemoration05.couplet1.verse1 = "Ὁ σὴν μελίζων σάρκα Κῦρος Χριστέ μου,"
syMA.commemoration05.couplet1.verse2 = "Σαρκὸς διαστάς, σῷ παρίσταται θρόνῳ."

syMA.commemoration06.text = "Τῇ αὐτῇ ἡμέρᾳ, ὁ Ἅγιος Ἀττικός, Πατριάρχης Κωνσταντινουπόλεως, ἐν εἰρήνῃ τελειοῦται."
syMA.commemoration06.couplet1.title = titles_gr_GR_cog.ti.Verses
syMA.commemoration06.couplet1.verse1 = "Ὅλην ὑπερβὰς τὴν ὕλην τοῦ σαρκίου,"
syMA.commemoration06.couplet1.verse2 = "Ἥκεις ὅλος νοῦς Ἀττικὲ πρὸς τοὺς Νόας."

syMA.commemoration07.text = "Τῇ αὐτῇ ἡμέρᾳ, ὁ Ἅγιος Προφήτης Σαμέας ὁ Ἐλαμίτης ἐν εἰρήνῃ τελειοῦται."
syMA.commemoration07.couplet1.title = titles_gr_GR_cog.ti.Verses
syMA.commemoration07.couplet1.verse1 = "Ἐν γῇ τὸ μέλλον οὐκ ἔτι χρᾷ Σαμέας,"
syMA.commemoration07.couplet1.verse2 = "Ἄνω γὰρ οὗτος ὁ προφητικὸς τρίπους."

syMA.commemoration08.text = "Τῇ αὐτῇ ἡμέρᾳ, ὁ Ἅγιος Ἀγάθων ἐν εἰρήνῃ τελειοῦται."
syMA.commemoration08.couplet1.title = titles_gr_GR_cog.ti.Verses
syMA.commemoration08.couplet1.verse1 = "Ὡς ἠγαθύνθην Ἀγάθων τὴν Καρδίαν,"
syMA.commemoration08.couplet1.verse2 = "Εἰρηνικοῦ σοῦ καὶ μόνου μνησθεὶς τέλους."

syMA.commemoration09.text = "Τῇ αὐτῇ ἡμέρᾳ, μνήμη τῶν Ἁγίων τοῦ Χριστοῦ Μαρτύρων, Θεοφίλου Διακόνου, καὶ Ἐλαδίου λαϊκοῦ."
syMA.commemoration09.couplet1.title = titles_gr_GR_cog.ti.Verses
syMA.commemoration09.couplet1.verse1 = "Πῦρ ζεῦγος ἀνδρῶν ἐν μεταφρένοις φέρει,"
syMA.commemoration09.couplet1.verse2 = "Ἐπισκιωθὲν τοῦ Θεοῦ μεταφρένοις."
syMA.commemoration09.narration.p01 = "Οὗτοι ὑπῆρχον Λίβυες· διὰ δὲ τὴν εἰς Χριστὸν ὁµολογίαν συσχεθέντες, ἤχθησαν τῷ Ἀνθυπάτῳ· καὶ ἐπιµείναντες τῇ πίστει, ξέονται σφοδρῶς. Εἶτα δεθέντες χεῖρας καί πόδας, πυρὶ καὶ σιδήρῳ κατὰ τῶν µεταφρένων κατακαίονται, καὶ ὀστράκοις ὀξέσι κατακεντοῦνται. Ἐπὶ πολὺ δὲ τῆς βασάνου παραταθείσης, ἀπέδωκαν τὰς ψυχὰς τῷ Κυρίῳ."

syMA.lastline = "Ταῖς αὐτῶν ἁγίαις πρεσβείαις, ὁ Θεός, ἐλέησον, καὶ σῶσον ἡμᾶς. Ἀμήν."

cl.syMA.commemoration01.text = "[saint/com 1]"
cl.syMA.commemoration01.narration.p01 = ""
cl.syMA.commemoration01.narration.p02 = ""
cl.syMA.commemoration01.narration.p03 = ""
cl.syMA.commemoration01.narration.p04 = ""
cl.syMA.commemoration01.narration.p05 = ""
cl.syMA.commemoration01.narration.p06 = ""
cl.syMA.commemoration01.narration.p07 = ""

cl.syMA.commemoration02.text = "[saint/com 2]"
cl.syMA.commemoration02.narration.p01 = ""
cl.syMA.commemoration02.narration.p02 = ""
cl.syMA.commemoration02.narration.p03 = ""
cl.syMA.commemoration02.narration.p04 = ""
cl.syMA.commemoration02.narration.p05 = ""
cl.syMA.commemoration02.narration.p06 = ""
cl.syMA.commemoration02.narration.p07 = ""

cl.syMA.commemoration03.text = "[saint/com 3]"
cl.syMA.commemoration03.narration.p01 = ""
cl.syMA.commemoration03.narration.p02 = ""
cl.syMA.commemoration03.narration.p03 = ""
cl.syMA.commemoration03.narration.p04 = ""
cl.syMA.commemoration03.narration.p05 = ""
cl.syMA.commemoration03.narration.p06 = ""
cl.syMA.commemoration03.narration.p07 = ""

cl.syMA.commemoration04.text = "[saint/com 4]"
cl.syMA.commemoration04.narration.p01 = ""
cl.syMA.commemoration04.narration.p02 = ""
cl.syMA.commemoration04.narration.p03 = ""
cl.syMA.commemoration04.narration.p04 = ""
cl.syMA.commemoration04.narration.p05 = ""
cl.syMA.commemoration04.narration.p06 = ""
cl.syMA.commemoration04.narration.p07 = ""

cl.syMA.commemoration05.text = "[saint/com 5]"
cl.syMA.commemoration05.narration.p01 = ""
cl.syMA.commemoration05.narration.p02 = ""
cl.syMA.commemoration05.narration.p03 = ""
cl.syMA.commemoration05.narration.p04 = ""
cl.syMA.commemoration05.narration.p05 = ""
cl.syMA.commemoration05.narration.p06 = ""
cl.syMA.commemoration05.narration.p07 = ""

cl.syMA.commemoration06.text = "[saint/com list]"

