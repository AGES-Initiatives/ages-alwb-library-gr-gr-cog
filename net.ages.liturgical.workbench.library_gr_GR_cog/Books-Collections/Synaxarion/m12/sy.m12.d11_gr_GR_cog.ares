A_Resource_Whose_Name = sy.m12.d11_gr_GR_cog

syMA.commemoration01.text = "Τῇ ΙΑʹ τοῦ αὐτοῦ μηνὸς μνήμη τοῦ ὁσίου Πατρὸς ἡμῶν Δανιὴλ τοῦ Στυλίτου."
syMA.commemoration01.couplet1.title = titles_gr_GR_cog.ti.Verses
syMA.commemoration01.couplet1.verse1 = "Καὶ γήινον πᾶν, ἀλλὰ καὶ γῆν ἐκκλίνων,"
syMA.commemoration01.couplet1.verse2 = "Οἰκεῖ Δανιὴλ πρὶν στῦλον, καὶ νῦν πόλον."
syMA.commemoration01.single1 = "Ἑνδεκάτῃ Δανιὴλ στυλοβάµων εὕρατο τέρµα."
syMA.commemoration01.narration.p01 = "Οὗτος γέγονεν ἐπὶ Λέοντος τοῦ µεγάλου βασιλέως τοῦ Μακέλλη, ἀπο Μεσοποταµίας ὁρµώµενος, ἐξ ἐνορίας Σαµοσάτων, ἐκ κώµης Μαρουθᾶ καλουµένης, ἐκ πατρὸς Ἠλία καὶ µητρὸς Μὰρθας ἀποτεχθείς. Μετὰ δὲ τὸν πέµπτον χρόνον τῆς ἡλικίας αὐτοῦ, παρὰ τῶν γεννητόρων ἔν τινι εἰσήχθη Μοναστηρίῳ, καὶ ἐν τῇ ἀσκητικῇ πολιτείᾳ διέπρεψε. Καὶ παρεγένετο πρὸς τὸν ὅσιον Συµεὼν τὸν Στυλίτην, ἤδη προκόψας ἐν τῇ ἀσκήσει, καὶ παρʼ αὐτοῦ εὐλογήθη. Κατὰ δὲ θείαν ἀποκάλυψιν, ἦλθεν ἐν τοῖς τῆς Θρᾴκης µέρεσι, πλησίον τοῦ Βυζαντίου, ἐν τῷ Ἀνάπλῳ· ἔνθα καθεῖρξεν ἑαυτὸν ἔν τινι εἰδωλικῷ ναῷ, πολλοὺς πειρασµοὺς παρὰ τῶν δαιµόνων ὑποστάς. Εἶτα κίονι ἐπέβη, πολλὴν ἐν αὐτῷ ἐπιδειξάµενος ἄσκησιν καὶ καρτερίαν, καύµατι καὶ ψύχει, καὶ ταῖς ἐξ ἀνέµων προκείµενος προσβολαῖς. Πολλὰ οὖν θαύµατα κατειργάσατο, ὡς διαφηµισθῆναι τὴν ἀρετὴν αὐτοῦ παρά τε τῷ βασιλεῖ Λέοντι, καὶ τῷ µετʼ αὐτὸν Ζήνωνι, καὶ τῷ τυραννήσαντι Βασιλίσκῳ· οἳ καὶ παραγενόµενοι, προσεκύνησαν τὸν Ἅγιον, καὶ προθεσπίσας αὐτοῖς περὶ τῶν συµβησοµένων, καὶ τῇ ἁγίᾳ Ἐκκλησίᾳ, ὑπὸ τῶν αἱρετικῶν πολεµουµένῃ, βοηθήσας, καὶ ὁσίως καὶ ἀµέµπτως τὸν βίον διατελέσας, πρὸς Κύριον ἐξεδήµησε. Τελεῖται δὲ ἡ αὐτοῦ σύναξις ἐν τῷ Ἀνάπλῳ."

syMA.commemoration02.text = "Τῇ αὐτῇ ἡμέρᾳ μνήμη τοῦ ὁσίου Πατρὸς ¨ημῶν Λουκᾶ, τοῦ νέου Στυλίτου."
syMA.commemoration02.couplet1.title = titles_gr_GR_cog.ti.Verses
syMA.commemoration02.couplet1.verse1 = "Πρὸς ὕψος ἀνήνεγκε τὸν Λουκᾶν στῦλος·"
syMA.commemoration02.couplet1.verse2 = "Λουκᾶς δὲ τὸν νοῦν πρὸς Θεόν, πρὸς ὃν τρέχει."
syMA.commemoration02.narration.p01 = "Οὗτος ἦν ἐν τοῖς χρόνοις τῆς βασιλείας Ῥωµανοῦ τοῦ Γέροντος, καὶ Κωνσταντίνου τοῦ Πορφυρογεννήτου, καὶ γαµβροῦ αὐτοῦ, υἱοῦ Λέοντος τοῦ σοφωτάτου, ἐκ γῆς ἀνατολῶν ὁρµώµενος, υἱὸς Χριστοφόρου καὶ Καλῆς. Ὅτε δὲ κατὰ Βουλγάρων πόλεµος ἐκινήθη, τότε καὶ τοῦτον εἷλκεν εἰς τὴν ἐκστρατείαν ἡ τῶν κρατούντων πρόσταξις. Συῤῥαγέντος δὲ τοῦ πολέµου, καὶ ἀνυποστάτου γενοµένου, καὶ πολλῶν µυριάδων καταπεσουσῶν, αὐτὸς θείᾳ προνοίᾳ περισωθείς, τὸν µονήρη βίον ὑπέρχεται· καὶ τῇ ἀσκήσει προκόψας, χειροτονεῖται πρεσβύτερος· καὶ σίδηρα περιβάλλεται, κατατρύχων τὸ σωµάτιον· καὶ ἑξαηµέρῳ νηστείᾳ σχολάζει, µηδὲν ἕτερον, πάρεξ τῆς προσκοµιζοµένης αὐτῷ προσφορᾶς, καὶ λαχάνων ὠµῶν ἐσθίων. Καὶ ἐπὶ στύλου ἀναβάς, καὶ τρεῖς ἐν αὐτῷ διαρκέσας χρόνους, θείας αὐτήκοος φωνῆς γεγονώς, καὶ τῷ καλέσαντι ἑπόµενος καταλαµβάνει τὸν Ὄλυµπον, λίθον, οἷά τινα κηµὸν ἑκούσιον, ἐµβαλὼν τῷ στόµατι, πρὸς τὸ µὴ λαλεῖν πολλά. Καὶ ἐν τῇ Βασιλίδι τῶν πόλεων ἔρχεται, κἀκεῖθεν ἐπὶ Χαλκηδόνα διαβαίνει. Ἐν ᾗ προσεπιβὰς κίονι, θαυµάτων µεγίστων αὐτουργὸς γέγονε, τεσσαράκοντα πέντε χρόνους διηνυκὼς ἐν τῷ κίονι. Καλῶς οὖν ἀγωνισάµενος, πρὸς Κύριον ἐξεδήµησε."

syMA.commemoration03.text = "Τῇ αὐτῇ ἡμέρᾳ μνήμη τῶν ἁγίων Μαρτύρων Ἀκεψεῆ καὶ Ἀειθαλᾶ."
syMA.commemoration03.couplet1.title = titles_gr_GR_cog.ti.Verses
syMA.commemoration03.couplet1.verse1 = "Ἀκεψεῆν βλέπων µε πάσχοντα ξίφει,"
syMA.commemoration03.couplet1.verse2 = "Ἀειθαλᾶ ζήλωσον· Ἐζήλωσά σε."
syMA.commemoration03.narration.p01 = "Οὗτοι ὑπῆρχον ἐκ Περσίδος. Ἦν δὲ ὁ Ἀειθαλᾶς τῶν εἰδώλων ἱερεύς· ἐπέγνω δὲ τὴν εἰς Χριστὸν πίστιν, ἐκ τοῦ µόνον ἐνθυµηθῆναι πρὸς τὸν Ἐπίσκοπον τῶν χριστιανῶν ἐλθεῖν, καὶ τῆς κατεχούσης αὐτὸν νόσου ἀπαλλαγῆναι· ἡ δὲ ἦν ῥῦσις αἵµατος. Μαθὼν δὲ παρὰ τοῦ Ἐπισκόπου τὴν εἰς Χριστὸν πίστιν, καὶ πρὸς τὴν ἰδίαν πόλιν ἐπιστρέψας, ἥτις Ἀρβὴλ ἐλέγετο, τοῦτον γενέσθαι καὶ ἑτέροις Διδάσκαλον τῆς εὐσεβείας συνέβη. Διαβληθεὶς δέ, παρέστη τῷ ἄρχοντι. Τοῦ δὲ ἄρχοντος τὰ κατʼ αὐτὸν ἀναµαθόντος, τὸ ὠτίον ἀπεκόπη, καὶ εἰς φυλακὴν ἐµβάλλεται. Ὁ δὲ ἅγιος Ἀκεψεὴς ὑπῆρχε Διάκονος· συσχεθεὶς δέ, καὶ τὸν Χριστὸν ὁµολογήσας, τύπτεται ἀφειδῶς, καὶ παραπέµπεται τῷ ἄρχοντι µετὰ τοῦ Ἀειθαλᾶ. Ὁ δὲ εἰσάγει αὐτοὺς εἰς τὸν βασιλέα· οὗ κατενώπιον ὁµολογήσαντες τὸν Χριστόν, τὰς κεφαλὰς ἀπετµήθησαν."

syMA.commemoration04.text = "Τῇ αὐτῇ ἡμέρᾳ μνήμη Μείρακός τινος, καὶ διήγησις πάνυ ὠφέλιμος."
syMA.commemoration04.narration.p01 = "Οὗτος ὁ µακάριος µάρτυς τοῦ Χριστοῦ Μείραξ, ἦν µὲν Αἰγύπτιος τὸ γένος, ἐν τῷ κάστρῳ δὲ Τενεσῆ γεννηθείς, παρὰ χριστιανῶν γονέων· καὶ βαπτισθεὶς καὶ ἀνατραφείς, ἐπαιδεύετο ἐν τῇ τῶν χριστιανῶν ἀµωµήτῳ πίστει. Κουφότητι δὲ γνώµης ὑπὸ τοῦ ἐχθροῦ σκελισθείς, ἀπελθὼν πρὸς τὸν ἐκεῖσε Ἀµηρᾶν, ἠρνήσατο τὸν Χριστόν. Καὶ τὴν ζώνην κόψας καὶ τὸν Σταυρὸν πατήσας καὶ τὴν µάχαιραν σπασάµενος, ἠλάλαξε τὴν ἐλεεινὴν ἐκείνην φωνὴν τό, Ἀγαρηνός εἰµι, καὶ οὐκ ἔτι χριστιανὸς ἀπὸ τῆς σήµερον. Καὶ ἦν τιµώµενος καὶ δοξαζόµενος ἐπί τινας χρόνους παρά τε τοῦ Ἀµηρᾶ, καὶ τῶν παρʼ αὐτῷ, µηδόλως φροντίζων περὶ τῆς ἰδίας σωτηρίας. Οἱ δὲ τούτου γεννήτορες, οὐκ ἐπαύσαντο τὸν Θεὸν ἐξιλεούµενοι, πρὸς τὸ µεταβληθῆναι αὐτόν."
syMA.commemoration04.narration.p02 = "Ἰδὼν δὲ ὁ Θεὸς τὴν τούτων πρόθεσιν καὶ ἐπίµονον δέησιν, µετέβαλε τὴν τοῦ Μείρακος καρδίαν πρὸς ἐπιστροφήν. Καὶ ἐλθὼν πρὸς τοὺς γονεῖς αὐτοῦ, λέγει· Ἰδού, κύριοί µου καὶ γλυκύτατοι γεννήτορες, σκοτισθεὶς τὸν νοῦν, ἐποίησα ὃ ἐποίησα· καὶ νῦν παρακαλῶ πάλιν γενέσθαι χριστιανὸς καὶ εἶναι µεθʼ ὑµῶν. Οἱ δὲ λέγουσιν αὐτῷ. Ἡµεῖς τέκνον, ὅτε τοῦτο ἐποίησας, πολλὰ δάκρυα ὑπὲρ σοῦ ἐξεχέαµεν, καὶ οὐδέ ποτε ἐπαυσάµεθα τὸν Θεὸν δυσωποῦντες, ὅπως ἐπιγνῷς τὴν ἀλήθειαν καὶ ἐπιστρέψῃς πρὸς τὸν Θεόν. Καὶ νῦν εὐχαριστοῦµεν τῇ αὐτοῦ ἀγαθότητι· ὅτι οὐ παρεῖδε τὴν µικρὰν ἡµῶν δέησιν. Πλήν, καθὼς γινώσκεις καὶ αὐτός, τέκνον, φοβούµεθα τὸν Ἀµηρᾶν, µήποτε κινδυνεύσωµεν ὑπὲρ τούτου, ὡς µεταβαλόντες σε. Ἀλλʼ εἰ θέλεις καὶ τοῦ µεγάλου πταίσµατος κουφισθῆναι, καὶ τὸν Θεὸν ἵλεων εὑρεῖν, καὶ ἡµᾶς ἀνεγκλήτους ποιῆσαι, καὶ ὑπὲρ παντὸς τοῦ γένους σου πρεσβευτὴς γενέσθαι, ἄπελθε πρὸς τὸν Ἀµηρᾶν· καὶ ὡς ἐποίησας κρυφίως, ὃ ἐποίησας, οὕτω πάλιν ποίησον, ὡς ἀγνοούντων ἡµῶν, καὶ ὁ Θεὸς εὐοδώσει πάντως τὰ κατὰ σὲ τέκνον ὡς βούλεται."
syMA.commemoration04.narration.p03 = "Ὁ δέ, τὴν τῶν γονέων λαβὼν συµβουλὴν ὁµοῦ καὶ εὐχήν, καὶ ἐν τῇ χειρὶ αὑτοῦ ζώνην, πρὸς τὴν σύναξιν ἔδραµε τῶν Ἀγαρηνῶν. Καὶ περιζωσάµενος, ἐνώπιον τοῦ Ἀµηρᾶ καὶ πάσης τῆς συναγωγῆς, καὶ χαράξας τὸν τίµιον Σταυρὸν ἐν ἑνὶ ξύλῳ, ἠσπάσατο αὐτόν, καὶ ἤρξατο κράζειν µεθʼ ὅσης δυνάµεως εἶχε τό, Κύριε ἐλέησον. Καὶ κρατήσας αὐτὸν ὁ Ἀµηρᾶς λέγει· Τί σοι γέγονεν; Ὁ δὲ Μείραξ ἀπεκρίνατο· Ἐλθὼν εἰς ἑαυτὸν ἀπὸ τῆς συµβάσης µοι διαβολικῆς σκοτώσεως, προσέπεσον τῷ Χριστῷ· καὶ γενόµενος χριστιανός, καθὼς ἤµην, ἦλθον ἀναγγεῖλαί σοί τε καὶ πάσῃ τῇ συναγωγῇ, καὶ ἐνώπιον πάντων Χριστόν µου ὁµολογῆσαι, ὑµᾶς δὲ καὶ τὴν θρησκείαν ὑµῶν ἀναθεµατίσαι. Τούτων ἀκούσας ὁ Ἀµηρᾶς, ἔβαλεν αὐτὸν ἐν φυλακῇ ἐπὶ τρισὶν ἡµέραις, ἄνευ τῆς οἱασοῦν βρώσεως καὶ πόσεως· καὶ ἐξαγαγών, ἐπανέκρινεν αὐτόν. Καὶ εὑρὼν αὐτὸν ὁµολογοῦντα τὸν Χριστόν, ἔτυψεν αὐτὸν µετρίως, καὶ πάλιν τῇ φυλακῇ ἐναπέθετο. Καὶ µεθʼ ἑτέρας τρεῖς ἡµέρας παραστήσας αὐτόν, ἔτυψε σφοδρῶς· ἐπιµένοντα δὲ τῇ ὁµολογίᾳ, καθεῖρξε. Καὶ µεθʼ ἑτέρας τρεῖς ἡµέρας, πάλιν ἐπανακρίνας αὐτὸν καὶ εὑρὼν ἐπιµένοντα καὶ ὁµολογοῦντα τὸν Χριστόν, βουνεύροις αὐτὸν ἄνωθεν ἔτυψε τῶν φλεγµαινουσῶν πληγῶν· καὶ δοθείσης ἀποφάσεως κατʼ αὐτοῦ, ἔλαβον οἱ προστεταγµένοι."
syMA.commemoration04.narration.p04 = "Ἐµβάντες δὲ εἰς πλοῖον, ἀπέπλευσαν ὡσεὶ σταδίους τέσσαρας. Καὶ µετὰ τὸ προσεύξασθαι αὐτόν, ἀπέτεµον τὴν κεφαλὴν αὐτοῦ, ῥίψαντες ἐν τῇ θαλάσσῃ. Καὶ τὸ µὲν σῶµα, εἴτε ἐξῆλθεν ἀπὸ τῆς θαλάσσης εἴτε µή, οὐ διεγνώσθη· ἡ δὲ τιµία αὐτοῦ κεφαλὴ ἐξῆλθε. Καὶ ταύτην ἀναγνωρίσαντες χριστιανοί τινες, ὡς πολύτιµον δῶρον ἔλαβον. Διαβληθέντες δὲ πρὸς τὸν Ἀµηρᾶν, δέδωκαν αὐτῷ χρυσίνους ἑκατόν, καὶ οὕτως εἴασεν αὐτοὺς κατέχειν αὐτὴν ἀκωλύτως. Τότε ἀργυρέαν θήκην κατασκευάσαντες, κατέθεντο αὐτὴν ἐν ταύτῃ µετὰ τῆς προσηκούσης τιµῆς καὶ δορυφορίας. Ἔκτοτε δὲ καὶ µέχρι τοῦ νῦν, ἀναβλύζει ἀεὶ εὐῶδες µύρον, παντοδαπὰς ἰάσεις ἐπιτελοῦσα, εἰς δόξαν µὲν τοῦ Κυρίου ἡµῶν Ἰησοῦ Χριστοῦ, εἰς πληροφορίαν δὲ βεβαίαν τῶν σκανδαλιζοµένων καὶ δισταζόντων ὑπὲρ αὐτοῦ."

syMA.commemoration05.text = "Τῇ αὐτῇ ἡμέρᾳ ἄθλησις τοῦ ἁγίου Μάρτυρος Βαρσαβᾶ."
syMA.commemoration05.couplet1.title = titles_gr_GR_cog.ti.Verses
syMA.commemoration05.couplet1.verse1 = "Θύσας Βαρσαβᾶ ζῆθι λυτρωθεὶς ξίφους."
syMA.commemoration05.couplet1.verse2 = "Ἄνω ποθῶ ζωήν· θᾶττον ἡκέτω ξίφους."
syMA.commemoration05.narration.p01 = "Οὗτος, παῤῥησίᾳ τὸν Χριστὸν Θεὸν ὁµολογῶν ἀληθῆ, ὑπὸ τοῦ τῆς Περσίδος ἄρχοντος ἀπετµήθη τὴν κεφαλήν."

syMA.commemoration06.text = "Καί, τῶν ἁγίων Μαρτύρων Τερεντίου, Βικεντίου, Αἰμιλιανοῦ, καὶ Βεβαίας."
syMA.commemoration06.couplet1.title = titles_gr_GR_cog.ti.Verses
syMA.commemoration06.couplet1.verse1 = "Τµηθέντες ἐµφαίνουσι τρεῖς τε καὶ µία."
syMA.commemoration06.couplet1.verse2 = "Θεοῦ Τρία πρόσωπα, καὶ φύσιν µίαν."

syMA.lastline = "Ταῖς αὐτῶν ἁγίαις πρεσβείαις, ὁ Θεός, ἐλέησον καὶ σῶσον ἡμᾶς. Ἀμήν."

cl.syMA.commemoration01.text = "[saint/com 1]"

cl.syMA.commemoration02.text = "[saint/com 2]"

cl.syMA.commemoration03.text = "[saint/com 3]"

cl.syMA.commemoration04.text = "[saint/com 4]"

cl.syMA.commemoration05.text = "[saint/com 5]"

cl.syMA.commemoration06.text = "[saint/com list]"
