A_Resource_Whose_Name = sy.m08.d17_gr_GR_cog

syMA.commemoration01.text = "Τῇ ΙΖʹ τοῦ αὐτοῦ μηνός μνήμη τοῦ ἅγίου Μάρτυρος Μύρωνος."
syMA.commemoration01.couplet1.title = titles_gr_GR_cog.ti.Verses
syMA.commemoration01.couplet1.verse1 = "Τί μοι κεφαλῆς ἡ τομή, Μύρων λέγει,"
syMA.commemoration01.couplet1.verse2 = "Πρὸς τὸ στέφειν μέλλον με πάντιμον στέφος;"
syMA.commemoration01.single1 = "Ἑβδομάτῃ δεκάτῃ Μύρωνα τάμε ξίφος ὀξύ."
syMA.commemoration01.narration.p01 = "Οὗτος ὑπῆρχεν ἐπὶ Δεκίου τοῦ βασιλέως καὶ Ἀντιπάτρου ἄρχοντος Ἀχαΐας Πρεσβύτερος τῆς Ἐκκλησίας, τὸν τρόπον χρηστός, ἐκ γένους ἐντίμου, πλούτῳ κομῶν, πρός τε Θεοῦ καὶ ἀνθρώπων φιλούμενος. Κατὰ γοῦν τὴν ἡμέραν τῶν Χριστοῦ γενεθλίων, τοῦ Ἀντιπάτρου εἰς τὴν ἐκκλησίαν εἰσιόντος, ἐφʼ ᾧ τοὺς χριστιανοὺς συλλαβεῖν καὶ τιμωρήσασθαι, ὁ Ἅγιος Μύρων, ζήλου πλησθείς, ἐξύβρισεν εἰς αὐτόν. Διὸ καὶ κρεμασθεὶς ξέεται, καί, ἐκκαυθείσης καμίνου, ὡς διηχεῖσθαι τὴν φλόγα ἐπὶ πολύ, ἐν αὐτῇ ἐβλήθη. Ἀλλʼ ἡ μὲν κάμινος, τὸν Ἅγιον δεξαμένη, διεφύλαξεν αὐτὸν ἀβλαβῆ· τὸ δὲ πῦρ ἐξελθόν, κατέκαυσεν ἄνδρας τῶν παρεστώτων ἑκατὸν πεντήκοντα. Ὁ δὲ Ἅγιος, ἀναγκασθείς ἐπιθῦσαι καὶ μὴ ὑπείξας, λωροτομεῖται ἀπὸ τῶν ὤμων ἕως τῶν ποδῶν. Ἐξ ὧν ἀναλαβὼν ἕνα λῶρον ὁ μακάριος, εἰς τὸ πρόσωπον τοῦ ἀνθυπάτου ἠκόντισε· καὶ πρὸς τούτοις ἀναξέεται τὰς ἐκδαρείσας σάρκας, καὶ μετὰ τοῦτο ἀφίεται θηρίοις. Ὃν ἐξ αὐτῶν σῶον καὶ ἀπήμαντον διατηρηθέντα ἰδὼν ὁ Ἀντίπατρος καὶ αἰσχύνης πλησθείς, ἀνεῖλεν ἑαυτὸν οἰκείαις χερσίν. Ὁ δὲ Ἅγιος, ἐκεῖθεν ἐν Κυζίκῳ ἀχθείς καὶ παρὰ τοῦ ἀνθυπάτου τὴν διὰ ξίφους ἀπόφασιν λαβών, τὸν αὐχένα ἐτμήθη, καὶ οὕτω τὸν στέφανον τῆς μαρτυρίας ἐδέξατο."

syMA.commemoration02.text = "Τῇ αὐτῇ ἡμέρᾳ μνήμη τῶν ἁγίων Μαρτύρων Στράτωνος, Φιλίππου, Εὐτυχιανοῦ, καὶ Κυπριανοῦ."
syMA.commemoration02.couplet1.title = titles_gr_GR_cog.ti.Verses
syMA.commemoration02.couplet1.verse1 = "Ἔθεντό με βδέλυγμα, φησὶν ὁ Στράτων,"
syMA.commemoration02.couplet1.verse2 = "Ἄνδρες βδελυκτοί, καὶ πυρὶ κτείνουσί με."
syMA.commemoration02.couplet2.verse1 = "Φιλῶν Θεόν, Φίλιππε, καὶ ψυχῆς πλέον,"
syMA.commemoration02.couplet2.verse2 = "Κατακριθεὶς πῦρ, οὐ φιλόψυχος γίνῃ."
syMA.commemoration02.couplet3.verse1 = "Εὐτυχιανὸς εἰς κάμινον ἡμμένην,"
syMA.commemoration02.couplet3.verse2 = "Ὡς ἵππος εἰς πεδίον ἦν, τὸ τοῦ λόγου."
syMA.commemoration02.couplet4.verse1 = "Πῦρ Κυπριανὸς καρτερήσας καμίνου,"
syMA.commemoration02.couplet4.verse2 = "Ἐξώτερον πῦρ, ὃ Γραφὴ λέγει, φύγε."
syMA.commemoration02.narration.p01 = "Οὗτοι, ἐν Νικομηδείᾳ διατρίβοντες, ἐπίτηδες ἀνίεσαν εἰς τὸ θέατρον, ὥς τε τὸν θεατριζόμενον λαὸν κατηχεῖν καὶ τῆς εἰδωλολατρίας ἀφιστᾶν καὶ τῇ Χριστοῦ πίστει προσάγειν. Καί ποτε κενὸν ἀνθρώπων τὸ θέατρον ἰδὼν ὁ ἄρχων καὶ τὴν αἰτίαν μαθών, ὅτι ὑπὸ τῶν ἁγίων Μαρτύρων οἱ ὄχλοι διδάσκονται καὶ τὰς ἐν θεάμασι κατέλιπον ἡδονὰς καὶ καινόν τινα μετέρχονται βίον, τῶν πατρῴων καταφρονήσαντες ἐθῶν, σὺν τάχει τοὺς Ἁγίους παραστῆναι ἐκέλευσε. Καὶ δὴ παραστάντες καὶ τὴν εἰς Χριστὸν πίστιν αὐτοί τε ἔχειν ὁμολογήσαντες καὶ τοὺς ἄλλους διδάσκειν ἐπιστρέφειν εἰς αὐτήν, ἀχθέντες εἰς τὸ θέατρον, θηρίοις ἐκδίδονται. Διαφυλαχθέντες δὲ ἐξ αὐτῶν ἀβλαβεῖς καὶ τρόποις διαφόροις δοκιμασθέντες κολάσεων, τὸ τελευταῖον ἐμβληθέντες εἰς πῦρ, τὸ ὑπὲρ Χριστοῦ ἠγωνίσαντο στάδιον, καὶ νικήσαντες, τὸ στέφανον ἔλαβον."

syMA.commemoration03.text = "Τῇ αὐτῇ ἡμέρᾳ μνήμη τῶν ἁγίων Μαρτύρων Παύλου καὶ Ἰουλιανῆς τῆς ἀδελφῆς αὐτοῦ."
syMA.commemoration03.couplet1.title = titles_gr_GR_cog.ti.Verses
syMA.commemoration03.couplet1.verse1 = "Ἰουλιανή, Παῦλος, ἀδελφοὶ φύσει,"
syMA.commemoration03.couplet1.verse2 = "Ὤφθησαν ὄντες καὶ ἀδελφοὶ τῷ ξίφει."
syMA.commemoration03.narration.p01 = "Οἳ ὑπῆρχον ἀδελφοὶ τὰς ψυχὰς καὶ τὰ σώματα, ἐπὶ Αὐρηλιανοῦ τοῦ βασιλέως, τὴν Πτολεμαΐδα οἰκοῦντες. Εἰς ἣν ὁ βασιλεὺς παραγενόμενος, τὸν Παῦλον παρεστήσατο, τηνικαῦτα ὑπαναγινώσκοντα τῷ λαῷ τὰς θεοπνεύστους Γραφάς. Τὸν Χριστὸν δὲ ὁμολογήσας καὶ τὰ εἴδωλα κραταιῶς ἐνυβρίσας, κρεμασθεὶς ξέεται· ὃν ἰδοῦσα ἡ ἀδελφὴ Ἰουλιανή, κατεβόα τοῦ τυράννου. Συλλαμβάνεται οὖν καὶ αὐτή· καὶ κρεμασθεῖσα ξέεται· καὶ ἐν λέβητι, ἔνθα πίσσα ἦν βράζουσα, ἀμφότεροι βάλλονται· καὶ ἐπὶ κλίνης σιδηρᾶς πεπυρωμένης ἁπλοῦνται καὶ τοὺς νώτους ἄνωθεν τύπτονται. Ἔνθα Κοδράτος καὶ Ἀκάκιος οἱ δήμιοι, τῶν Ἁγίων φεισάμενοι, τὰς κεφαλὰς ἀποτέμνονται· καὶ ἐν εἱρκτῇ τίθενται οἱ Ἅγιοι, σιδηροῖς διαληφθέντες δεσμοῖς· οὕς, ἐλθὼν Ἄγγελος, τῶν δεσμῶν ἀνίησιν, ἄρτον δὲ αὐτοῖς εἰς βρῶσιν παρέθηκεν. Εἶτα εἰς ἐξέτασιν ἄγονται καὶ τὺπτονται· ἔνθα Στρατόνικος, τὴν Ἁγίαν Ἰουλιανὴν μαστιζομένην οἰκτείρας, τὴν κεφαλὴν ἀποτέμνεται. Οἱ δέ, διαμείναντες ἀβλαβεῖς, ὁ μὲν Ἅγιος Παῦλος, πάλῳ προσδεθεὶς σιδηρῷ, μολύβδοις τὰς σιαγόνας τύπτεται καὶ ἑκατέρωθεν ὑπὸ τεσσάρων ῥάβδοις πεπυρωμέναις περιπείρεται· ἡ δὲ Ἁγία Ἰουλιανή, εἰς πορνεῖον ἐκδοθεῖσα καὶ Ἀγγέλου ἐπιστασίᾳ ἐκ φθορᾶς διαφυλαχθεῖσα, μετὰ τοῦ ἀδελφοῦ Παύλου βόθρῳ πυρὸς ἐμβάλλεται. Ἐκεῖθεν δὲ παραδόξως ἀναχθέντες, λαμπάσι πυρὸς ὅλον τὸ σῶμα καταφλέγονται καὶ τελευταῖον τὰς κεφαλὰς ἀποτέμνονται."

syMA.commemoration04.text = "Τῇ αὐτῇ ἡμέρᾳ μνήμη τῶν ἁγίων Μαρτύρων Θύρσου, Λευκίου, Κορωνάτου, καὶ τῆς συνοδίας αὐτων· καὶ σύναξις τῆς ὑπεραγίας Δεσποίνης ἡμῶν Θεοτόκου καὶ ἀειπαρθένου Μαρίας ἐν τοῖς Ἁρματίου."
syMA.commemoration04.couplet1.title = titles_gr_GR_cog.ti.Verses
syMA.commemoration04.couplet1.verse1 = "Οἱ τρεῖς ἀθληταὶ νῦν παρίστανται πόθῳ,"
syMA.commemoration04.couplet1.verse2 = "Τριάδι θείᾳ, ἧς ἐνήθλησαν χάριν."
syMA.commemoration04.couplet2.verse1 = "Ναῷ σῷ συνήλθομεν, ἄχραντε Κόρη,"
syMA.commemoration04.couplet2.verse2 = "Ὑμνοῦντες τῆς δόξης σου τὰ μεγαλεῖα."

syMA.commemoration05.text = "Μνήμη τοῦ ἁγίου Ὁσιομάρτυρος Δημητρίου τοῦ νέου, τοῦ ἐκ Σαμαρίνης τῆς Ἠπείρου καταγομένου καὶ ἐν ἕτει ͵αωηʹ (1808) ἀθλήσαντος."
syMA.commemoration05.couplet1.title = titles_gr_GR_cog.ti.Verses
syMA.commemoration05.couplet1.verse1 = "Θανὼν ὁ Δημήτριος ἔνδον τοῦ τοίχου,"
syMA.commemoration05.couplet1.verse2 = "Τεῖχος ἀπροσμάχητον πιστοῖς ἐδείχθη."

syMA.lastline = "Ταῖς τῶν ἁγίων σου πρεσβείαις, ὁ Θεός, ἐλέησον ἡμᾶς. Ἀμήν."

cl.syMA.commemoration01.text = "[saint/com 1]"

cl.syMA.commemoration02.text = "[saint/com 2]"

cl.syMA.commemoration03.text = "[saint/com 3]"

cl.syMA.commemoration04.text = "[saint/com 4]"

cl.syMA.commemoration05.text = "[saint/com 5]"

cl.syMA.commemoration06.text = "[saint/com list]"

