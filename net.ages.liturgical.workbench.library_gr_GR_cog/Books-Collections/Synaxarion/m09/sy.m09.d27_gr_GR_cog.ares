A_Resource_Whose_Name = sy.m09.d27_gr_GR_cog

syMA.commemoration01.text = "Τῇ ΚΖʹ τοῦ αὐτοῦ μηνός μνήμη τοῦ ἁγίου Μάρτυρος Καλλιστράτου, καὶ τῶν σὺν αὐτῷ ἁγίων μθʹ Μαρτύρων."
syMA.commemoration01.couplet1.title = titles_gr_GR_cog.ti.Verses
syMA.commemoration01.couplet1.verse1 = "Τμηθεὶς ὁ Καλλίστρατος αὐχένα ξίφει,"
syMA.commemoration01.couplet1.verse2 = "Στρατῷ συνήφθη καλλινίκων Μαρτύρων."
syMA.commemoration01.couplet2.title = "Εἰς τοὺς ἁγίους μθʹ Μάρτυρας"
syMA.commemoration01.couplet2.verse1 = "Δεκὰς τετραπλῆ Μαρτύρων σὺν ἐνάδι,"
syMA.commemoration01.couplet2.verse2 = "Διὰ ξίφους ἄθλησιν ἀθλεῖ τιμίαν."
syMA.commemoration01.single1 = "Εἰκάδι ἑβδομάτῃ Καλλίστρατος ἔνθεν ἀέρθη."
syMA.commemoration01.narration.p01 = "Οὗτοι οἱ Ἅγιοι ἐπὶ Διοκλητιανοῦ τοῦ βασιλέως ὑπῆρχον ἐν Ῥώμῃ. Κρατηθεὶς δὲ ὁ ἅγιος Καλλίστρατος παρὰ Περσεντίνου τοῦ στρατηλάτου, καὶ τὸν Χριστὸν ὁμολογήσας Θεὸν ἀληθινὸν εἶναι, τύπτεται ἰσχυρῶς, εἶτα τίθεται ἐπʼ ὀστράκου, καὶ σύρεται ἐπάνω τούτου· καὶ μετὰ ταῦτα ἐμβάλλεται εἰς σάκκον, καὶ ῥίπτεται εἰς τὴν θάλασσαν· σχισθέντος δὲ τοῦ σάκκου, ἐξῆλθεν ὑγιής. Καὶ ἰδόντες οἱ τεσσαράκοντα ἐννέα στρατιῶται, ἐπίστευσαν εἰς τὸν Χριστόν· οὓς τύψας ὁ Περσεντῖνος, ἐνέβαλε μετὰ τοῦ Καλλιστράτου εἰς τὴν φυλακήν, καὶ ἐδιδάσκοντο παρὰ τούτου περὶ Κρίσεως καὶ Ἀναστάσεως καὶ περὶ Ψυχῆς. Εἶτα, ἐκβληθεὶς τῆς φυλακῆς μετὰ τῶν τεσσαράκοντα ἐννέα στρατιωτῶν καὶ προσευξάμενος, ἔῤῥιψε πάντα τὰ εἴδωλα. Καὶ ἰδόντες ἕτεροι στρατιῶται ἑκατὸν ὀγδοήκοντα τέσσαρες (ἢ κατʼ ἄλλους, 135), ἐπίστευσαν καὶ οὗτοι, καὶ πάντες τὰς κεφαλὰς ἀπετμήθησαν."

syMA.commemoration02.text = "Τῇ αὐτῇ ἡμέρᾳ μνήμη τῆς ἁγίας Μάρτυρος Ἐπιχάρεως."
syMA.commemoration02.couplet1.title = titles_gr_GR_cog.ti.Verses
syMA.commemoration02.couplet1.verse1 = "Εὔτολμος Ἐπίχαρις ἦν πρὸς τὸ ξίφος,"
syMA.commemoration02.couplet1.verse2 = "Συλλήπτορα πλουτοῦσα τὴν θείαν χάριν."
syMA.commemoration02.narration.p01 = "Ἐπίχαρις, ἡ τοῦ Χριστοῦ Μάρτυς, ὑπῆρχεν ἐν Ῥώμῃ, ἐπὶ Διοκλητιανοῦ τοῦ βασιλέως. Ἐκρατήθη δὲ παρὰ Καισαρίου τοῦ ἐπάρχου· καὶ ὁμολογήσασα παῤῥησίᾳ τὸ ὄνομα τοῦ Χριστοῦ, κρεμᾶται καὶ ξέεται· εἶτα τύπτεται μετὰ σφύρας μολυβδίνης ὑπὸ τεσσάρων στρατιωτῶν, οἵ τινες, εὐχομένης αὐτῆς, ὑπὸ Ἀγγέλων ἀνῃρέθησαν. Καὶ λαβούσης αὐτῆς τὴν διὰ ξίφους ἀπόφασιν, ἡ πέτρα, ἡ οὖσα ὑποκάτωθεν τῶν ποδῶν αὐτῆς, ὕδατος πλῆθος ἀνέβλυσε. Πληγεῖσα δὲ τῷ ξίφει ὑπὸ τοῦ δημίου, παρέδωκε τῷ Θεῷ τὴν μακαρίαν αὑτῆς ψυχήν."

syMA.commemoration03.text = "Τῇ αὐτῇ ἡμέρᾳ μνήμη τοῦ ὁσίου Πατρὸς ἡμῶν Ἰγνατίου, Ἡγουμένου γενομένου τῆς Μονῆς τοῦ Σωτῆρος Χριστοῦ, τοῦ ἐπιλεγομένου Βαθέος Ῥύακος."
syMA.commemoration03.narration.p01 = "Οὗτος ὑπῆρχεν ἐκ τῆς δευτέρας τῶν Καππαδοκῶν ἐπαρχίας, ἐπὶ τῶν βασιλέων Νικηφόρου καὶ Ἰωάννου τοῦ Τσιμισκῆ· ὃς ἐκ νηπίου παρὰ τῶν γονέων ἀνετέθη Θεῷ κατὰ τὸν ἱερὸν Σαμουήλ· καὶ ὑπὸ τοῦ θείου Βασιλείου, τοῦ κτήτορος τῆς μονῆς, τὴν μοναχικὴν ἀκρίβειαν ἐκπαιδευθείς, καὶ διὰ πάντων τῶν Ἐκκλησιαστικῶν βαθμῶν διελθών, χειροτονεῖται πρεσβύτερος καὶ ἡγούμενος προχειρίζεται· ὃς καὶ ηὔξησε καὶ ἐπλήθυνε τὴν μονὴν ἐν προσόδοις καὶ πᾶσι χρειώδεσιν· ᾠκοδόμησέ τε καὶ θείους ναούς, τοῦ τε Ταξιάρχου Μιχαὴλ καὶ Ἠλιοὺ τοῦ Θεόπτου· καὶ ἔν τινι προαστείῳ τῶν Ἁγίων Ἀποστόλων ἱερὸν σηκὸν πεποίηκεν· ὁμοίως δὲ καὶ ταῖς Κανονικαῖς θριγγίον ἀσφαλὲς πάνυ καὶ εὐπρεπέστατον."
syMA.commemoration03.narration.p02 = "Καὶ ἐν ταῖς ἡμέραις τῆς ἀποστασίας γενναίως κατηγωνίσατο τῶν τότε ἀρχόντων, οὓς ὁ ἄνομος ἀντάρτης προεχειρίσατο, ὁ πᾶσαν τὴν οἰκουμένην ταράξας ἀθεώτατος Σκληρός. Τοῦ δὲ ἐκ ποδῶν γενομένου παρεγένετο εἰς Κωνσταντινούπολιν καὶ κατεσκεύασεν ἱερὰ κειμήλια, καὶ σίγνον (λατιν.· ὅ ἐστι, σημεῖον, ἤγουν Σταυρὸν) τοῦ Κυρίου ἡμῶν Ἰησοῦ Χριστοῦ καὶ περιηργυρωμένον Εὐαγγέλιον, ὃ καὶ ἀπέσταλκε διὰ τῶν συνόντων αὐτῷ ἀδελφῶν εἰς τὴν ἐκεῖσε μονήν. Αὐτὸς δʼ ἐκεῖσε χρονίζων, νόσῳ δυσεντερικῇ περιπίπτει, ὑφʼ ἧς ἑαυτὸν κατεργαζόμενον συννοῶν καὶ πρὸς θάνατον κατὰ μικρὸν ἐπειγόμενον, ἔσπευδεν ἐπὶ τὴν οἰκείαν μονήν. Φθάσας δὲ ἐπὶ τὸ Ἀμόριον, τέλος τοῦ βίου ἐκτήσατο, καὶ θάπτεται ἔν τινι σεβασμίῳ οἴκῳ τῆς αὐτῆς πόλεως. Ἐνιαυσίου δὲ χρόνου παρῳχηκότος, οἱ τῆς μονῆς Πατέρες ἠβουλήθησαν ἀνακομίσασθαι τὸ αὐτοῦ λείψανον· καὶ τὴν τούτου θήκην ἀνοίξαντες, εὗρον τὸ αὐτοῦ σῶμα σῷον καὶ ἀκέραιον καὶ θείας εὐωδίας πλῆρες· καὶ ἀνεκόμισαν ἐν τῇ μονῇ αὑτῶν καὶ κατέθεντο ἐν τῷ νάρθηκι τῆς ἐκκλησίας."

syMA.commemoration04.text = "Τῇ αὐτῇ ἡμέρᾳ μνήμη τῶν ἁγίων Ἀποστόλων Μάρκου, Ἀριστάρχου, καὶ Ζήνωνος."
syMA.commemoration04.narration.p01 = "Μᾶρκος ὁ Ἀπόστολος, ὁ καὶ Ἰωάννης καλούμενος, οὗ ὁ Ἀπόστολος Λουκᾶς ἐν ταῖς Πράξεσι μέμνηται, παρὰ τῶν Ἀποστόλων χειροτονηθεὶς τῆς Βίβλου ἐπίσκοπος, δόκιμος ἐν τῇ ἐργασίᾳ τοῦ Εὐαγγελίου γνωρίζεται· καὶ οὕτως ἦν ᾠκειωμένος τῷ Θεῷ, ὡς διὰ τῆς σκιᾶς τούτου τὰ νοσήματα δραπετεύειν. Ἀλλὰ καὶ Ἀρίσταρχος, ἕτερος Ἀπόστολος ἐν τοῖς Ἑβδομήκοντα εὕρηται, οὗ ἐμνημόνευσεν ἐν τῇ πρὸς Ῥωμαίους ὁ Ἀπόστολος, καὶ Ἀπαμείας τῆς Συρίας ἐπίσκοπος γέγονεν, ἄλλος Ἰωάννης ἀκριδομελίτροφος, στολὴν δερματίνην ἠμφιεσμένος. Ὁ δὲ Ζήνων οὗτος, ὁ Νομικός ἐστιν, οὗ ἐν τῇ πρὸς Ῥωμαίους ὁ μακάριος μνείαν ποιεῖται Παῦλος· καὶ οὗτος Διοσπόλεως ἐπίσκοπος γέγονε, καὶ οἰκητήριον τοῦ Ἁγίου γενόμενος Πνεύματος, ἐν τῷ κηρύττειν τὸ Εὐαγγέλιον, πρὸς Κύριον ἐξεδήμησε."

syMA.commemoration05.text = "Τῇ αὐτῇ ἡμέρᾳ μνήμη τῶν ἁγίων Μαρτύρων Φιλήμονος, ἐπισκόπου, καὶ Φορτουνιανοῦ· καὶ τῆς ἁγίας Μάρτυρος Γαϊανῆς."
syMA.commemoration05.couplet1.title = titles_gr_GR_cog.ti.Verses
syMA.commemoration05.couplet1.verse1 = "Γαϊανὴ φλεχθῆναι τὰ νῶτα δίδου,"
syMA.commemoration05.couplet1.verse2 = "Ὡς ἂν φλογίνης ῥομφαίας νῶτα φύγῃς."

syMA.commemoration06.text = "Τῇ αὐτῇ ἡμέρᾳ μνήμη τῶν ἁγίων δεκαπέντε Μαρτύρων, οἴ τινες ἐν πλοίῳ ἐμβληθέντες, τοῦ πλοίου πυρποληθέντος, ἐν τῇ θαλάσσῃ ἀπεπνίγησαν."
syMA.commemoration06.couplet1.title = titles_gr_GR_cog.ti.Verses
syMA.commemoration06.couplet1.verse1 = "Ὁ τριπλοπεντάριθμος ἀθλητῶν στόλος,"
syMA.commemoration06.couplet1.verse2 = "Καὶ πυθμένος κατῇρε μέχρι ποντίου."

syMA.commemoration07.text = "Τῇ αὐτῇ ἡμέρᾳ τῆς ἁγίας Νεομάρτυρος Ἀκυλίνης τὴς παρθένου, ἐτελειώθη ἐν τῷ ͵αψξδʹ (1764)."

syMA.lastline = "Ταῖς αὐτῶν ἁγίαις πρεσβείαις, ὁ Θεός, ἐλέησον ἡμᾶς. Ἀμήν."

cl.syMA.commemoration01.text = "[saint/com 1]"

cl.syMA.commemoration02.text = "[saint/com 2]"

cl.syMA.commemoration03.text = "[saint/com 3]"

cl.syMA.commemoration04.text = "[saint/com 4]"

cl.syMA.commemoration05.text = "[saint/com 5]"

cl.syMA.commemoration06.text = "[saint/com list]"
