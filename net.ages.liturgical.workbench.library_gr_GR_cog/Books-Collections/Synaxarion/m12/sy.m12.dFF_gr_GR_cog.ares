A_Resource_Whose_Name = sy.m12.dFF_gr_GR_cog

syMA.note1 = "Ἀναγινώκομεν πρῶτον τὸ Συναξάριον τῆς ἡμέρας τοῦ μηνός, εἶτα τῶν ἁγίων Προπατόρων."

syMA.commemoration01.text = "Τῇ αὐτῇ ἡμέρᾳ Κυριακὴ τῶν ἁγίων Προπατόρων."
syMA.commemoration01.couplet1.title = titles_gr_GR_cog.ti.Verses
syMA.commemoration01.couplet1.verse1 = "Δέξασθε χαρὰν οἱ πάλαι Προπάτορες,"
syMA.commemoration01.couplet1.verse2 = "Βλέποντες ἐγγίζοντα Χριστὸν Μεσσίαν."
syMA.commemoration01.single1 = "Γήθεο Ἀβραάμ, ὅτι Πρόπαππος Χριστοῦ ἐδείχθης."
syMA.commemoration01.narration.p01 = "Τὰ κατὰ τὸν µακάριον Ἀβραάµ, ἀπὸ τῆς Βίβλου τῆς Γενέσεως, τῷ θεσπεσίῳ ἱστορηθείσης Μωσεῖ, καὶ σοφοῖς καὶ ἰδιώταις γινώσκονται· εἰς ἐπήκοον γὰρ κατὰ τὰς νηστευσίµους ἀναγινώσκοµεν ἡµέρας. Οὐκ ἀγνοοῦµεν γάρ, ὅτι ἐκ τῆς Χαλδαίων χώρας ὡρµᾶτο, καὶ ὅτι ἐθνικὸς (Ἔθνος γὰρ πρὸ τῶν Ἰουδαίων οἱ Χαλδαῖοι)· καὶ ὅτι Πατέρα εἶχεν εἰδωλολάτρην· ἀλλʼ ὅµως, καὶ ἀπὸ τοιούτου τὸ γένος κατάγων, οὐδὲν ἔσχε κώλυµα πρὸς θεογνωσίαν· ἀλλʼ εἴ τι δεῖ καὶ παράδοξον εἰπεῖν, ἐντεῦθεν πρὸς τὴν τοῦ ὄντος κατάληψιν µᾶλλον ἐχειραγωγήθη. Κατανοήσας γάρ, ὡς οὐδὲν τῶν κτισµάτων Θεός, καὶ τὴν εὐταξίαν τῶν ὄντων συνιδών, ἐκ τῶν ὁρωµένων τὸν ἀόρατον ἔγνω, καὶ Θεὸν τοῦτον προσεκύνησε, διακρατοῦντα καὶ κυβερνῶντα τὰ πάντα, καὶ τοῖς οὖσι τὴν φαινοµένην εὐαρµοστίαν καὶ τάξιν ἐπιθέντα."
syMA.commemoration01.narration.p02 = "Ὃς χρηµατισθεὶς καὶ τὴν οἰκίαν καταλιπεῖν κελευσθείς, τοῦτο δὴ καὶ ποιεῖ, µηδὲν τῇ πίστει διακριθείς, καὶ γέρας τῆς ὑπακοῆς ἐν βαθεῖ γήρᾳ τὸν Ἰσαὰκ λαµβάνει, καὶ τό, πολλῶν ἐθνῶν γενέσθαι πατέρα· ἐξ αὐτοῦ γὰρ γενέσθαι τὸν Ἰακώβ, καὶ ἀπὸ τούτου τὸν Ἰούδαν (ἀφʼ οὗ καὶ ὁ Χριστός), καὶ τοὺς λοιποὺς αὐτοῦ ἀπογόνους κτᾶται."
syMA.commemoration01.narration.p03 = "Τοῦτον, ὡς Χριστοῦ προπάτορα γεγονότα, µνήµης ἀξιοῦντες οἱ θεοφόροι Πατέρες ἡµῶν καὶ Διδάσκαλοι, παρέδωκαν ἡµῖν ταύτην ποιεῖν ἐγγύς που, καὶ οὐ κατὰ διάστασιν ἡµερῶν πολλῶν, τῆς κατὰ σάρκα Γεννήσεως τοῦ Κυρίου ἡµῶν Ἰησοῦ Χριστοῦ, τάχα κατὰ τὴν τοῦ θείου Πνεύµατος ἔµπνευσιν τοῦτο, καὶ οὐχ ἁπλῶς διαταξάµενοι καὶ τυπώσαντες. Ἐπεὶ γὰρ ὑπὸ φιλανθρωπίας ὁ ὑπεράγαθος καὶ φιλάνθρωπος Σωτὴρ γενάρχην αὐτὸν καὶ τοὺς ἐξ αὐτοῦ σχεῖν κατηξίωσεν, ἐδικαίωσαν τῆς πρὸς ἡµᾶς αὐτοῦ ἀναδείξεως, οὐ πόῤῥω πάνυ τὴν τούτων µνήµην πανηγύρεως ἄγειν ἡµέραν, ὡς γεννάρχου τε καὶ Προπάτορος."

syMA.lastline = "Ταῖς τῶν σῶν Ἁγίων πρεσβείαις, ὁ Θεός, ἐλέησον ἡμᾶς. Ἀμήν."
