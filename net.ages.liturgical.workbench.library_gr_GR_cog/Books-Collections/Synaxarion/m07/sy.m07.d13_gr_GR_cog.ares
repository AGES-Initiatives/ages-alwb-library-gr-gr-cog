A_Resource_Whose_Name = sy.m07.d13_gr_GR_cog

syMA.commemoration01.text = "Τῇ ΙΓʹ τοῦ αὐτοῦ μηνός, ἡ Σύναξις τελεῖται τοῦ Ἀρχαγγέλου Γαβριήλ."
syMA.commemoration01.couplet1.title = titles_gr_GR_cog.ti.Verses
syMA.commemoration01.couplet1.verse1 = "Τῶν σῶν ἀγαθῶν ὥσπερ οὐκ ἔχω κόρον,"
syMA.commemoration01.couplet1.verse2 = "Ὡς οὐδʼ ἑορτῶν, Γαβριὴλ Ἄρχων Νόων."
syMA.commemoration01.single1 = "Τῇ δεκάτῃ δὲ τρίτῃ συναγήοχεν ὧδε Γαβριήλ."

syMA.commemoration02.text = "Τῇ αὐτῇ ἡμέρᾳ, μνήμη τοῦ Ὁσίου Πατρὸς ἡμῶν Στεφάνου τοῦ Σαββαΐτου."
syMA.commemoration02.couplet1.title = titles_gr_GR_cog.ti.Verses
syMA.commemoration02.couplet1.verse1 = "Καὶ σκῶλα καὶ θήρατρα καὶ πάγας βίου,"
syMA.commemoration02.couplet1.verse2 = "Φυγὼν Στέφανος εἰς Ἐδὲμ λόχμας ἔδυ."

syMA.commemoration03.text = "Τῇ αὐτῇ ἡμέρᾳ, μνήμη τῆς Ἁγίας Μάρτυρος Γολινδούχ, τῆς μετονομασθείσης Μαρίας."
syMA.commemoration03.couplet1.title = titles_gr_GR_cog.ti.Verses
syMA.commemoration03.couplet1.verse1 = "Σκηνοῖς Γολινδοὺχ εἰς Ἐδέμ, σκηναὶ δέ σοι,"
syMA.commemoration03.couplet1.verse2 = "Τὸ τοῦ Βαλαάμ, ὡς σκιάζουσαι νάπαι."
syMA.commemoration03.narration.p01 = "Αὕτη ἦν ἐκ Περσίδος, συνοικήσασα ἀνδρὶ Ἀρχιμάγῳ, ἐπὶ βασιλέων, Περσῶν μέν, Χοσρόου, Ῥωμαίων δέ, Μαυρικίου. Μεθίσταται δὲ εἰς τὴν τοῦ Χριστοῦ πίστιν καὶ βαπτίζεται, διὰ τὸ ἐν ἐκστάσει αὐτὴν γενέσθαι καὶ ἰδεῖν τοὺς προγόνους αὐτῆς καὶ τοὺς διαφέροντας ἐν τῇ γεέννῃ, οἳ ἐν ἀπιστίᾳ τὸν βίον κατέλυσαν. Διὰ τοῦτο παρά τε τοῦ ἰδίου ἀνδρός, Ἀρχιμάγου τυγχάνοντος, παρά τε τοῦ βασιλέως, εἰς τὸ τῆς λήθης φρούριον ἐκπεμφθῆναι καταδικάζεται. Καὶ διαγαγοῦσα ἐν αὐτῷ χρόνους ὀκτὼ καὶ δέκα καὶ μὴ πεισθεῖσα, εἰς λάκκον, ἐν ᾧ δράκων ἦν, ἀκοντίζεται. Χρόνον δὲ τετραμηνιαῖον ἐκεῖσε ποιήσασα, ἐξημέρωσε τοσοῦτον αὐτόν, ὡς ἐπʼ αὐτῷ ἐπικλίνεσθαι καὶ ἐπαναπαύεσθαι. Ἀλλὰ καὶ χάριν ἐκ Θεοῦ ἔλαβε, μὴ ὑπὸ πείνης τοῦ λοιποῦ ἐνοχλεῖσθαι."
syMA.commemoration03.narration.p02 = "Εἶτα, ἐκεῖθεν ἀνελκυσθεῖσα, τῷ τοῦ Χοσρόου υἱῷ καθίσταται εἰς ἐξέτασιν καὶ τύπτεται μάστιξιν, ἐξ ὧν ὁ μαστὸς αὐτῆς διαῤῥήγνυται· καὶ ἐν σάκκῳ, καμινιαίας αἰθάλης πλήρει ἐμβληθεῖσα τὴν κεφαλὴν καὶ ἀσφαλισθεῖσα, ἔν τινι τόπῳ καταμόνας προσρίπτεται. Διαφυλαχθεῖσα δὲ ἀβλαβής, χαμαιτυπείῳ ἐκδίδοται, ἔνθα πολλοὶ τῶν ἀκολάστων εἰσερχόμενοι, ταύτην οὐχ εὕρισκον. Ἀπαγομένη δὲ τὴν ἐπὶ θάνατον, ἐῤῥύσθη ὑπὸ Ἀγγέλου. Τῆς δὲ δυσφορούσης ἐπὶ τὸ μὴ παθεῖν, ἐπιστὰς ὁ Ἄγγελος, ξίφος κατέχων, πλήττει αὐτὴν κατὰ τοῦ αὐχένος, καὶ ἔδοξε τομὴν ἐργάσασθαι καὶ ἐκ τῆς τομῆς αἷμα ῥυῆναι· ἐξ οὗ τὰ περικείμενα αὐτῇ ἱμάτια ἐβάφη καὶ ἰάσεις πολλὰς εἰργάσαντο."
syMA.commemoration03.narration.p03 = "Ἡ δὲ Ἁγία, παραγενομένη ἐν Ἱεροσολύμοις καὶ προσκυνήσασα τοὺς Ἁγίους τόπους καὶ τὴν διαφορὰν τῆς πίστεως τῆς καθολικῆς Ἐκκλησίας καὶ τῶν λοιπῶν αἱρέσεων γνοῦσα θεόθεν καὶ ἐν Κωνσταντινουπόλει παραγομένη, σορῷ μικρᾷ κατασχεθεῖσα, καταλιμπάνει τὰ τῇ δε καὶ πρὸς τὸν Θεὸν ἐκδημεῖ."

syMA.lastline = "Ταῖς αὐτῶν ἁγίαις πρεσβείαις, ὁ Θεός, ἐλέησον ἡμᾶς. Ἀμήν."

cl.syMA.commemoration01.text = "[saint/com 1]"

cl.syMA.commemoration02.text = "[saint/com 2]"

cl.syMA.commemoration03.text = "[saint/com 3]"

cl.syMA.commemoration04.text = "[saint/com 4]"

cl.syMA.commemoration05.text = "[saint/com 5]"

cl.syMA.commemoration06.text = "[saint/com list]"

