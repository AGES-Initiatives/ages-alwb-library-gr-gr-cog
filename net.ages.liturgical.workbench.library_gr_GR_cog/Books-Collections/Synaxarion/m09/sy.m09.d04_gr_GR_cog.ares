A_Resource_Whose_Name = sy.m09.d04_gr_GR_cog

syMA.commemoration01.text = "Τῇ Δʹ τοῦ αὐτοῦ μηνός, μνήμη τοῦ Ἁγίου Ἱερομάρτυρος Βαβύλα, Ἐπισκόπου Ἀντιοχείας τῆς μεγάλης, καὶ τῶν σὺν αὐτῷ Ἁγίων τριῶν παίδων, οἳ διὰ ξίφους ἐτελειώθησαν."
syMA.commemoration01.couplet1.title = titles_gr_GR_cog.ti.Verses
syMA.commemoration01.couplet1.verse1 = "Ὁ Χριστὸν αὐτὸν Βαβύλας θύων πάλαι,"
syMA.commemoration01.couplet1.verse2 = "Χριστῷ προθύμως θύεται διὰ ξίφους."
syMA.commemoration01.couplet2.title = "Εἰς τοὺς παῖδας"
syMA.commemoration01.couplet2.verse1 = "Ὑπὲρ μεγίστου Δεσπότου Θεοῦ Λόγου,"
syMA.commemoration01.couplet2.verse2 = "Τρέχουσι θερμῶς πρὸς ξίφος τὰ παιδία."
syMA.commemoration01.single1 = "Παῖδας καὶ Βαβύλαν πέφνε ξίφος ἀμφὶ τετάρτην."
syMA.commemoration01.narration.p01 = "Ὅς, εἰσελθόντα Νουμεριανὸν τὸν βασιλέα ἐν τῇ καθʼ ἑαυτὸν Ἐκκλησίᾳ, ἀπήλασε τῆς Ἐκκλησίας, διὰ τὸ φονεῦσαι τὸν υἱὸν τοῦ Περσῶν βασιλέως, ὃν εἶχεν εἰς ὅμηρα. Διὸ σιδήροις δεσμεῖται καὶ πομπεύεται καὶ τὴν κεφαλὴν σὺν τοῖς τρισὶ παισὶν ἀφαιρεῖται."

syMA.commemoration02.text = "Τῇ αὐτῇ ἡμέρᾳ, ὁ Ἅγιος Βαβύλας, ὁ ἐν Ἀντιοχείᾳ διδάσκαλος, σὺν τοῖς ὑπ’ αὐτὸν ὀγδοήκοντα τέσσαρσι παισί, ξίφει τελειοῦται."
syMA.commemoration02.couplet1.title = titles_gr_GR_cog.ti.Verses
syMA.commemoration02.couplet1.verse1 = "Μαθήσεώς σοι μισθὸς ἐκ τῶν παιδίων,"
syMA.commemoration02.couplet1.verse2 = "Βαβύλα θεῖε, τῆς τομῆς κοινωνία."
syMA.commemoration02.narration.p01 = "Μαξιμιανοῦ βασιλεύοντος ἐν Νικομηδείᾳ, διὰ τὸν κατὰ τῶν χριστιανῶν διωγμόν, οἱ χριστιανοὶ κατεκρύπτοντο. Προσελθὼν οὖν τις τῷ βασιλεῖ, λέγει· Βασιλεῦ, ἐν κρυπτῇ καμάρᾳ τινὶ κάθηται γέρων, ὀνόματι Βαβύλας, καὶ διδάσκει τὰ τῶν ἀφρόνων νήπια μὴ σέβεσθαι τοὺς θεούς, ἀλλὰ τὸν Ἐσταυρωμένον. Καὶ παρευθὺς οἱ ἀποσταλέντες σὺν αὐτῷ στρατιῶται ἤγαγον τὸν Βαβύλαν σὺν τοῖς αὐτοῦ μαθηταῖς ἐνώπιον τοῦ βασιλέως. Καὶ ὁ βασιλεύς, ἵνα τί, ὦ γέρων, φησί, τοιαύτῃ κατέχῃ πλάνῃ ἐν βιοθανεῖ ἀνθρώπῳ, παρὰ Ἰουδαίων ἀποκτανθέντι, καὶ οὐ προσκυνεῖς τοῖς θεοῖς, οἷς πᾶσα ἡ ὑφήλιος προσκυνεῖ· ἐξαπατᾷς δὲ καὶ τὰ τῶν ἀφρόνων νήπια μὴ προσκυνεῖν τοῖς θεοῖς; Καὶ ὁ Ἅγιος ἀπεκρίνατο· Οἱ τῶν ἐθνῶν θεοί, ὦ βασιλεῦ, δαιμόνιά εἰσι· Θεὸς δὲ ὁ ἡμέτερος τοὺς οὐρανοὺς ἐποίησε· σὺ δὲ καὶ οἱ μετὰ σοῦ, τυφλοὶ ὄντες, οὐ βλέπετε τὴν ἀλήθειαν."
syMA.commemoration02.narration.p02 = "Ταῦτα τὸν βασιλέα ἐξέμηναν καὶ τοὺς σὺν αὐτῷ· καὶ ὑπὸ τεσσάρων στρατιωτῶν τύπτεσθαι αὐτὸν λίθοις κελεύει κατά τε τῶν παρειῶν, τῶν πλευρῶν καὶ τῶν κνημίδων· τούτου δὲ τυπτομένου, καὶ ὅλου τοῦ σώματος φοινιχθέντος τῷ ἁγίῳ αὐτοῦ αἵματι, ἀνεβόησεν ὁ Ἅγιος, λέγων· Εὐχαριστῷ σοι, Κύριε, ὅτι γέροντα ὄντα με καὶ ἀσθενῆ ἐποίησας γενναιότερον βασιλέως φθαρτοῦ σφριγῶντος καὶ ἰσχυροῦ. Τότε κελεύει τοὺς ὤμους αὐτοῦ καὶ τοὺς ἀστραγάλους τοῖς λίθοις συνθλάττειν· καὶ μετὰ τὸ συνθλασθῆναι πάντα τὰ ἄρθρα, ἐνέβαλον κλοιοὺς βαρεῖς ἐπὶ τὸν τράχηλον αὐτοῦ καὶ τοὺς πόδας, ξύλῳ ἀσφαλισάμενοι, ἀπέθεντο ἐν εἱρκτῇ. Εἶθʼ οὕτως εἰσήχθησαν τὰ νήπια, ὀγδοήκοντα τέσσαρα ὄντα τὸν ἀριθμὸν μετὰ τῶν θηλειῶν, καὶ ἤρξατο κολακεύειν ταῦτα ὁ βασιλεύς· ἐκεῖνα δὲ οὐκ ἀπεκρίναντο, ἀλλὰ περιεστρέφοντο πυκνῶς καθʼ ἑαυτά. Καὶ ἰδών, ὅτι οὐκ ἀποκρίνονται, ἐχώρισε δέκα, μείζονα τῇ ἡλικίᾳ, καὶ φησίν· Ἰδοὺ ὑμεῖς, ὡς φρόνιμοι, πείσθητέ μοι καὶ θύσατε τοῖς θεοῖς καὶ ἔσεσθε σὺν ἐμοὶ ἐν τῷ παλατίῳ, πολλῶν ἀγαθῶν ἀπολαύοντες."
syMA.commemoration02.narration.p03 = "Τότε Ἀμμώνιος καὶ Δονᾶτος εἶπον τῷ βασιλεῖ· Ἡμεῖς, πιστοὶ ὄντες, δαίμοσι κωφοῖς καὶ ἀλάλοις θῦσαι οὐκ ἀνεχόμεθα· καὶ εὐθὺς ἐκέλευσε τύπτεσθαι αὐτά. Ἐν δὲ τῷ τύπτεσθαι αὐτὰ ἔλεγον· Ἡμεῖς χριστιανοί ἐσμεν καὶ οὐ θύομεν. Τότε στραφεὶς ὁ βασιλεὺς πρὸς τὰ ἄλλα νήπια, λέγει· Θύσατε κἂν ὑμεῖς, μὴ χείρονα τούτων πάθητε· καὶ ἀνεβόησαν καὶ αὐτά, λέγοντα· Χριστιανοί ἐσμεν καὶ ἡμεῖς, οὐ θύομεν, ἀλλʼ ἀνάθεμά σοι μετὰ τῶν θεῶν σου. Τότε τυφθῆναι καὶ ταῦτα σφοδρῶς προσέταξε, καὶ τῇ φυλακῇ ἐμβληθῆναι καὶ λιμαγχονηθῆναι."
syMA.commemoration02.narration.p04 = "Τῇ δὲ ἑξῆς, κρεμασθῆναι προστάσσει τὸν Διδάσκαλον καὶ νεύροις ὠμοῖς καταξαίνειν τὰς σάρκας αὐτοῦ· καθὲν δὲ τῶν παίδων ἠρώτα, εἰ ἀρνοῦνται τὸν Χριστὸν καὶ τὸν Διδάσκαλον αὑτῶν. Τῶν δὲ μὴ ἀρνουμένων, ἐκέλευσε σὺν τῷ Διδασκάλῳ πάντας τῷ ξίφει τελειωθῆναι. Προπορευόμενος δὲ ὁ Ἅγιος εἰς τὸν προκείμενον τόπον, μετὰ τῶν ὀγδοήκοντα τεσσάρων αὐτοῦ Μαθητῶν, ἔψαλλεν· Ἰδοὺ ἐγὼ καὶ τὰ παιδία, ἅ μοι ἔδωκεν ὁ Θεός. Καὶ φθάσαντες εἰς τὸν τόπον τῆς τελειώσεως, πρῶτον μέν, κατὰ τὴν τοῦ βασιλέως πρόσταξιν, ὁ ἅγιος Βαβύλας ἐτμήθη τὴν κεφαλήν, εἶθʼ οὕτω τὰ νήπια. Πιστοὶ δέ τινες εὐσεβεῖς νυκτὸς ἐλθόντες καὶ τὰ λείψανα ἐν ἀκατίῳ ἐμβαλόντες, εἰς τὸ Βυζάντιον διακομίζουσι· καὶ ἐν τῷ βορείῳ μέρει ἔξω χειλέων ἐν τρισὶ λάρναξι καταθέντες, ἔνθα ἐστὶ μονή, Χώρα ἐπονομαζομένη, δόξαν καὶ εὐχαριστίαν τῷ Θεῷ ἀνέπεμψαν."

syMA.commemoration03.text = "Ὁ ἅγιος Προφήτης Μωϋσῆς ἐν εἰρήνῃ τελειοῦται."
syMA.commemoration03.couplet1.title = titles_gr_GR_cog.ti.Verses
syMA.commemoration03.couplet1.verse1 = "Οὐκ ἐκ πέτρας νῦν, οὐδʼ ὀπισθίων μέρει,"
syMA.commemoration03.couplet1.verse2 = "Μωσῆ θεωρεῖς, ἀλλʼ ὅλον Θεὸν βλέπεις."
syMA.commemoration03.narration.p01 = "Ὃς γεννᾶται μὲν ἐν Αἰγύπτῳ· ἀνελάβετο δὲ αὐτὸν ἐκ τοῦ ὕδατος ἡ τοῦ βασιλέως θυγάτηρ, καὶ υἱὸν πεποίηκε καὶ πάσῃ σοφίᾳ Αἰγυπτίων ἐξεπαίδευσεν. Αὐτὸς δὲ τῇ ἡλικίᾳ προβάς, γενόμενος ἐτῶν τεσσαράκοντα, ἀνεῖλεν ἄνδρα Αἰγύπτιον, Ἑβραῖον τινὰ τιμωρούμενον· διὸ καὶ φοβηθείς, ἀπέδρα εἰς γῆν Μαδιάμ. Κἀκεῖ γυναῖκα γήμας, Σεπφώραν τὴν τοῦ Ἰοθὼρ θυγατέρα, ἐποίμαινε τὰ πρόβατα τοῦ πενθεροῦ αὑτοῦ· ὅτε ὤφθη αὐτῷ ὁ Θεὸς ἐν τῇ φλογὶ τῆς βάτου. Κἀκεῖ πληρώσας ἔτη τεσσαράκοντα, προστάξει Θεοῦ κατῆλθεν εἰς Αἴγυπτον πρὸς Φαραώ, ὅπως ἀποστείλῃ τοὺς Ἑβραίους θῦσαι τῷ Θεῷ. Μὴ πειθομένου δὲ ἐκείνου, αὐτίκα μαστίζει τὴν Αἴγυπτον διὰ τῆς δεκαπλήγου. Ὅθεν Θεοῦ ῥοπῇ, παραλαβὼν τὸν λαὸν ἐν ἀργυρίῳ καὶ χρυσίῳ, καὶ διὰ τῆς θαλάσσης διαγαγὼν καὶ διὰ σημείων παιδεύσας, νόμῳ ἐτείχισε. Καὶ ἐπεὶ διὰ τῆς ἀντιλογίας τὸν Θεὸν παρώξυνεν, ἀνελθὼν ἐν τῷ ὄρει Ναβαῦ, τελευτᾷ, ἐτῶν ὑπάρχων ἑκατὸν εἴκοσι. Προέλαβε δὲ τὴν τοῦ Χριστοῦ παρουσίαν ἔτη χίλια τετρακόσια ὀγδοήκοντα πέντε. Κατʼ ἄλλους δὲ χρονολόγους, ἐτελεύτησε τῷ 1569 ἔτει πρὸ Χριστοῦ."

syMA.commemoration04.text = "Τῇ αὐτῇ ἡμέρᾳ μνήμη τῆς Ἁγίας Ἑρμιόνης, μιᾶς τῶν θυγατέρων Φιλίππου τοῦ ἀποστόλου."
syMA.commemoration04.couplet1.title = titles_gr_GR_cog.ti.Verses
syMA.commemoration04.couplet1.verse1 = "Χωρεῖς πρὸς αὐτοὺς οὐρανούς, Ἑρμιόνη,"
syMA.commemoration04.couplet1.verse2 = "Ἑρμαῖον εὑρηκυῖα τὴν σωτηρίαν."
syMA.commemoration04.narration.p01 = "Φίλιππος ὁ ἁγιώτατος Ἀπόστολος, ὁ τὸν εὐνοῦχον τῆς Κανδάκης βαπτίσας, ἔσχε τέσσαρας θυγατέρας, ἃς ὁ Εὐαγγελιστὴς Λουκᾶς καὶ προφήτιδας καὶ παρθένους μαρτυρεῖ· ἐξ ὧν Ἑρμιόνη καὶ Εὐτυχὶς ἦλθον εἰς Ἀσίαν, ἐπιζητοῦσαι τὸν Θεολόγον. Μὴ εὑροῦσαι δὲ αὐτόν, διὰ τὸ μετατεθῆναι ὡς ὁ Ἐνὼχ καὶ ὁ Ἠλίας, εὗρον Πετρώνιον, μαθητὴν Παύλου τοῦ Ἀποστόλου· καὶ διδαχθεῖσαι παρʼ αὐτοῦ, ἐμιμοῦντο τοὺς τρόπους αὐτοῦ· ἡ δὲ Ἑρμιόνη μετήρχετο τὴν ἰατρικὴν τέχνην· διὰ τοῦτο οὖν καὶ προσήρχετο αὐτῇ πλῆθος πολύ, καὶ πάντας τῇ ἐπικλήσει τοῦ Χριστοῦ ἐθεράπευε."
syMA.commemoration04.narration.p02 = "Τοῦ δὲ βασιλέως Τραϊανοῦ διερχομένου κατὰ Περσῶν, διεβλήθη ἡ Ἁγία ὡς χριστιανή· καὶ παραστήσας αὐτήν, ἐπειρᾶτο κολακείαις ἀπατῆσαι ταύτην καὶ ἀποστῆσαι τοῦ Χριστοῦ. Ὡς δʼ οὐκ ἐπείθετο, προσέταξεν αὐτὴν κατὰ τοῦ προσώπου ῥαπίζεσθαι ἐπὶ ὥρας ἱκανάς· ἀλλʼ ἡ Ἑρμιόνη, τὸν Κύριον καθήμενον ἐν τῷ δικαστηρίῳ βλέπουσα, ἐν σχήματι τοῦ Πετρωνίου, προσομιλοῦντα καὶ ἐνδυναμοῦντα αὐτήν, ἀντʼ οὐδενὸς ἡγεῖτο τὰς μάστιγας. Ἰδὼν δὲ ὁ βασιλεὺς τὸ σταθηρὸν τοῦ νοὸς αὐτῆς καὶ πάγιον, αἰδεσθεὶς ἀπέλυσεν αὐτήν."
syMA.commemoration04.narration.p03 = "Ἔκτοτε οὖν ἀνοίξασα ἐν Ἀσίᾳ πανδοχεῖον, ἐψυχαγώγει πάντας καὶ ψυχικῶς καὶ σωματικῶς· καὶ ἦν ἰδεῖν καθʼ ἑκάστην ἐκεῖσε δοξαζόμενον τὸν Κύριον παρὰ παντὸς ἀνθρώπου μέχρι τῆς ζωῆς Τραϊανοῦ. Ἐκείνου δὲ τὸ ζῆν ἐκμετρήσαντος καὶ βασιλεύσαντος Ἀδριανοῦ τοῦ γαμβροῦ αὐτοῦ καὶ ἀναμαθόντος τὰ περὶ τῆς Ἁγίας, παρέστησεν αὐτήν, διὰ τῶν στρατιωτῶν, καὶ φησί· Λέγε μοι γραΐδιον, πόσων ἐτῶν εἶ; καὶ ποίου γένους ὑπάρχεις, καὶ ἐν ποίᾳ ἐξουσίᾳ διάγεις; Ἡ δὲ Ἁγία ἀπεκρίνατο· Ὁ Χριστός μου οἶδε πόσον ἐτῶν εἰμι καὶ ποίου γένους ὑπάρχω. Ὁ βασιλεὺς εἶπεν· Ἄραντες τὸ παλλίον ἀπʼ αὐτῆς, τύπτετε αὐτὴν ἀφειδῶς, λέγοντες· Πρὸς ἃ ἐρωτᾷ ὁ βασιλεύς, μετὰ σεμνότητος λέγε. Τυπτομένης δὲ αὐτῆς σφοδρῶς, ὁ ψαλμὸς ἐπὶ στόματος ἦν. Καὶ τῶν δημίων ἀτονησάντων, προσέταξεν ἑτέροις στρατιώταις ἐν τοῖς πέλμασι τῶν ποδῶν αὐτῆς περόνας βαλεῖν. Γενομένου δὲ τούτου καὶ τῆς Ἁγίας τῷ Θεῷ εὐχαριστούσης, ὁ θυμὸς τοῦ τυράννου πλέον ἀνῆψε· καὶ κελεύει λέβητα ἐκκαῆναι μετὰ πίσσης, μολύβδου, ἀσφάλτου καὶ θείου διαπύρου, καὶ ἐν τούτῳ τὴν Ἁγίαν βληθῆναι. Ἐκκαυθέντος δὲ τούτου σφοδρῶς, ἡ Ἁγία εἰς τὸν οὐρανὸν ἀναβλέψασα καὶ κατασφραγισαμένη, εἰσῆλθεν ἐν αὐτῷ· καὶ εὐθέως ἐσβέσθη τὸ πῦρ καὶ ὁ μόλυβδος ἐξεχύθη."
syMA.commemoration04.narration.p04 = "Ἰδὼν δὲ ὁ βασιλεύς, λέγει· Ἐκκαύσατε τὸν λέβητα ἕως οὗ τὰ ὀστᾶ αὐτῆς χωνευθῶσιν. Ἀνάψαντες οὖν τὸν λέβητα, ἐθεώρουν τὴν Ἁγίαν ὡς ἐν δρόσῳ ἱσταμένην ἐν αὐτῷ· καὶ λέγει πρὸς τὸν τύραννον ἡ Ἁγία· Ζῇ Κύριος ὁ Θεός μου· ὥσπερ σὺ καθεζόμενος οὐκ αἰσθάνῃ τῆς πυρᾶς τοῦ λέβητος τούτου, οὕτως οὐδὲ ἐγώ. Ὁ δὲ θαμβηθεὶς ἐπὶ τούτῳ, ἀνέστη τοῦ θρόνου αὑτοῦ καὶ προσάψας τῇ χειρὶ τῷ λέβητι, εὐθέως ἀπεβάλετο τὴν δορὰν αὐτῆς σὺν τοῖς ὄνυξι. Τότε ἡ Ἁγία εἰποῦσα· Μέγας ὁ Θεὸς τῶν Χριστιανῶν, ἐξέμηνε τὸν βασιλέα· ὅς, ἐκκαύσας τήγανον, ὥς τε σπινθηροβολεῖν, ἐκεῖσε τὴν Ἁγίαν γυμνὴν ἐξηκόντισεν. Ὁ δὲ σὺν αὐτῇ ὢν Ἄγγελος Κυρίου, διασκορπίσας τὴν κάμινον ἑκατέρωθεν τοῦ τηγάνου, πολλοὺς τῶν παρευρεθέντων ἐνέπρησεν· ἐκείνη δέ, ὡς ἐπὶ χλόης, ἐν τῷ τηγάνῳ ὕμνει δοξάζουσα τὸν Θεόν."
syMA.commemoration04.narration.p05 = "Ἰδὼν δὲ ὁ βασιλεὺς Ἀδριανὸς τὸ παράδοξον θαῦμα, γέγονε σύντρομος, καὶ κελεύει ἐκβληθῆναι αὐτὴν ἔξω τοῦ τηγάνου, πτοούμενος μήπως καὶ αὐτὸς ἔργον τοῦ πυρὸς γένηται. Ἐκβληθεῖσα δὲ λέγει πρὸς αὐτόν· Βασιλεῦ, ὁ Κύριός μου ἐν τῷ τηγάνῳ εἰς ὕπνον με μετέβαλε, καὶ εἶδον ὅτι προσεκύνουν τῷ μεγάλῳ θεῷ Ἡρακλεῖ. Ὁ δέ, περιχαρὴς γενόμενος, προσέταξεν εἰσελθεῖν αὐτὴν ἐν τῷ ναῷ. Τότε τῆς Ἁγίας προσευξαμένης καθʼ ἑαυτὴν τῷ φιλανθρώπῳ Θεῷ ἡμῶν, εὐθέως βροντὴ γέγονεν ἐξ οὐρανοῦ· καὶ πεσόντα εἰς γῆν τὰ ἐν τῷ ναῷ εἴδωλα, συνετρίβησαν καὶ γεγόνασιν ὡσεὶ χνοῦς· καὶ ἐξελθοῦσα λέγει τῷ βασιλεῖ· Εἴσελθε καὶ δὸς τοῖς σοῖς θεοῖς χεῖρα βοηθείας, ἐπειδὴ πεπτώκασι καὶ ἀναστῆναι οὐ δύνανται. Καὶ εἰσελθὼν ὁ βασιλεὺς καὶ ἰδὼν τὴν τῶν εἰδώλων συντριβήν, προσέταξεν ἔξω τῆς πόλεως ξίφει τὴν τιμίαν αὐτῆς κεφαλὴν ἀποτμηθῆναι. Καὶ λαβόντες αὐτήν, ὅ τε Θεόδουλος καὶ Θεότιμος, ἐξῆλθον τῆς πόλεως· καὶ πρὸ τοῦ προσεύξασθαι ταύτην, ὁρμήσαντες κατὰ προπέτειαν διαπράξασθαί τι, ἐπεξηράνθησαν τὰς χεῖρας αὑτῶν. Προσπεσόντες δὲ τῇ Ἁγίᾳ καὶ πιστεύσαντες ὁλοψύχως εἰς τὸν Κύριον ἡμῶν Ἰησοῦν Χριστόν, ὑγιεῖς ἐγένοντο καὶ ᾐτήσαντο τὴν Ἁγίαν προσεύξασθαι περὶ αὐτῶν καὶ τὰς ψυχὰς αὐτῶν παραδοῦναι τῷ Κυρίῳ ἐνώπιον αὐτῆς. Καὶ τούτου γενομένου, ἐκοιμήθησαν· καὶ αὐτὴ δὲ ἐκοιμήθη ἐν εἰρήνῃ παρὰ τὸν αὐτὸν τόπον. Ἐλθόντες δὲ πιστοί τινες εὐλαβεῖς καὶ λαβόντες τὰ τούτων λείψανα, κατέθεντο ἐν τῇ πόλει Ἐφέσῳ, ἐν ἐπισήμῳ τόπῳ, εἰς δόξαν Πατρὸς καὶ Υἱοῦ καὶ Ἁγίου Πνεύματος."

syMA.commemoration05.text = "Οἱ Ἅγιοι Θεότιμος καὶ Θεόδουλος, οἱ ἀπὸ δημίων πιστεύσαντες, πυρὶ τελειοῦνται."
syMA.commemoration05.couplet1.title = titles_gr_GR_cog.ti.Verses
syMA.commemoration05.couplet1.verse1 = "Θεότιμος τέθνηκε σὺν Θεοδούλῳ,"
syMA.commemoration05.couplet1.verse2 = "Τιμὴν σὺν αὐτῷ δουλικὴν δοὺς Κυρίῳ."

syMA.commemoration06.text = "Τῇ αὐτῇ ἡμέρᾳ μνήμη τῶν ἁγίων Μαρτύρων Κεντυρίωνος, Θεοδώρου, Ἀμιανοῦ, καὶ Ἰουλιανοῦ, ὁρμωμένων ἐκ κώμης Κανδαύλης."
syMA.commemoration06.couplet1.title = titles_gr_GR_cog.ti.Verses
syMA.commemoration06.couplet1.verse1 = "Ὁ Κεντυρίων πῦρ πόθου θείου πνέων,"
syMA.commemoration06.couplet1.verse2 = "Ψυχὴν προθύμως εἰς τὸ πῦρ ἀποπνέει."
syMA.commemoration06.couplet2.verse1 = "Τριττοῖς ἀθληταῖς ἡ πυρὰ κλῖμαξ ξένη,"
syMA.commemoration06.couplet2.verse2 = "Διʼ ἧς ἀνῆλθον οὐρανοῦ πρὸς τὸ πλάτος."
syMA.commemoration06.narration.p01 = "Οὗτοι, διὰ τὴν εἰς Χριστὸν ὁμολογίαν, μετὰ πολλὰς πρότερον βασάνους, προστάξει Μαξιμιανοῦ, λουτρῷ ἐκκαυθέντι ἐμβάλλονται· κἀκεῖθεν ὑπὸ θείου Ἀγγέλου ῥυσθέντες, τοὺς πόδας πελέκει ἀφαιροῦνται καὶ πυρὶ ἐναποῤῥιφέντες, τελειοῦνται."

syMA.commemoration07.text = "Τῇ αὐτῇ ἡμέρᾳ μνήμη τῶν ἁγίων Μαρτύρων Πετρωνίου, Χαριτίνης, Ζαρβήλου (ἢ Σαρβήλου), Θαθουὴλ καὶ Βεβαίας."
syMA.commemoration07.couplet1.title = titles_gr_GR_cog.ti.Verses
syMA.commemoration07.couplet1.verse1 = "Τμηθέντες ἄμφω Θαβουὴλ καὶ Βεβαία,"
syMA.commemoration07.couplet1.verse2 = "Ζωὴν βεβαίαν εὗρον ἀντʼ ἐψευσμένης."
syMA.commemoration07.couplet2.verse1 = "Βέβηλον ὁ Ζάρβηλος οὐ σέβων σέβας,"
syMA.commemoration07.couplet2.verse2 = "Ἀνδρῶν βεβήλων χερσὶ βάλλεται λίθοις."
syMA.commemoration07.narration.p01 = "Οὗτοι ὑπῆρχον ἐπὶ Ἀδριανοῦ βασιλέως, ὧν ὁ Θαβουὴλ τῆς δαιμονικῆς ἀπάτης ἦν ἱερεύς· ἀγρευθεὶς δὲ ὑπό τινος ἐπισκόπου, προσῆλθε τῇ πίστει. Διὸ ὑπὸ Αὐγάρου τοπάρχου ῥαβδίζεται, τὰς ὄψεις καίεται, τὰς χεῖρας εἰς τοὐπίσω δεσμευθεὶς κατὰ τῆς γαστρὸς τύπτεται, τῆς χειρὸς ἐξαρτηθείς, κρεμᾶται καὶ ξέεται, τῷ πυρὶ ὑποκαιόμενος· εἶτα ἐν ὀργάνῳ τεκτονικῷ βληθείς, πρίεται ἀπὸ τῆς κεφαλῆς καὶ τελειοῦται μαχαίρᾳ σὺν Βεβαίᾳ τῇ ἀδελφῇ."

syMA.commemoration08.text = "Τῇ αὐτῇ ἡμέρᾳ μνήμη τῶν ἁγίων τρισχιλίων ἑξακοσίων εἰκοσιοκτὼ Μαρτύρων."
syMA.commemoration08.narration.p01 = ""

syMA.lastline = "Ταῖς αὐτῶν ἁγίαις πρεσβείαις, ὁ Θεός, ἐλέησον ἡμᾶς. Ἀμήν."

cl.syMA.commemoration01.text = "[saint/com 1]"

cl.syMA.commemoration02.text = "[saint/com 2]"

cl.syMA.commemoration03.text = "[saint/com 3]"

cl.syMA.commemoration04.text = "[saint/com 4]"

cl.syMA.commemoration05.text = "[saint/com 5]"

cl.syMA.commemoration06.text = "[saint/com list]"
