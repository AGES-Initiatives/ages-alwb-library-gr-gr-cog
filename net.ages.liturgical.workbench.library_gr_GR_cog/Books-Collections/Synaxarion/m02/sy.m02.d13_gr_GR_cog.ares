A_Resource_Whose_Name = sy.m02.d13_gr_GR_cog

syMA.commemoration01.text = "Τῇ ΙΓʹ τοῦ αὐτοῦ μηνός, μνήμη τοῦ Ὁσίου Πατρὸς ἡμῶν Μαρτινιανοῦ."
syMA.commemoration01.couplet1.title = titles_gr_GR_cog.Stichoi
syMA.commemoration01.couplet1.verse1 = "Μαρτινιανός, σαρκικὴν σβέσας φλόγα,"
syMA.commemoration01.couplet1.verse2 = "Φεύγει τελευτῶν μὴ τελευτῶσαν φλόγα."
syMA.commemoration01.single1 = "Ἐν τριτάτῃ δεκάτῃ δέμας ἐξέδυ Μαρτινιανός."
syMA.commemoration01.narration.p01 = "Οὗτος γέγονεν ἀπὸ Καισαρείας τῆς κατὰ Παλαιστίνην· ἀπήρξατο δὲ τῆς ἀσκητικῆς ἀγωγῆς, ὀκτωκαιδέκατον χρόνον ἄγων τῆς ἡλικίας, ἐν ἐρηµίαις καὶ ὄρεσι διαιτώµενος. Ἐκτελέσας δὲ τῇ ἀναχωρήσει ἔτη πέντε καὶ εἴκοσι, µετὰ πολλοὺς ἑτέρους, καὶ τοιούτῳ τινὶ πειρασµῷ πονηροῦ ὑποβάλλεται. Ἑταίρα τις περιστείλασα ἑαυτὴν πρὸς τὸ πενιχρόν, τὸ ὄρος κατέλαβεν, ἔνθα διῆγεν ὁ Ἅγιος. Καὶ γενοµένης ἑσπέρας, ἀπωλοφύρετο, ὡς δῆθεν τῆς ὁδοῦ πλανηθεῖσα, καὶ θηρίοις ἐσοµένη τροφή, καὶ τὸν Ὅσιον παρεκάλει ἔσω δεχθῆναι, καὶ µὴ τοῖς ὁδοῦσιν αὐτῶν διασπασθῆναι. Ὁ δὲ (καὶ γὰρ ἦν ἀδύνατον παριδεῖν αὐτήν), ἐντὸς ταύτην ποιήσας εἰσελθεῖν, εἰς τὸ ἐνδότερον αὐτοῦ κελλίον ἐχώρησε."
syMA.commemoration01.narration.p02 = "Τὴν δὲ µεταβολὴν τοῦ σχήµατος αὐτῆς τὸ πρωΐ ὁ Ὅσιος θεασάµενος, (ἐπεφέρετο γὰρ ἱµατία, οἷς ἑαυτὴν νυκτὸς ἐπεκόσµησεν)· ἐπυνθάνετο ταύτης, τίς τε ἦν, καὶ τίνος ἕνεκεν παρεγένετο; Ἡ δέ, ὑπ' ἀναιδείας εἰποῦσα, Σοῦ ἕνεκα, καὶ τὸν ἀσκητικὸν βίον κακίσασα, καὶ πάντας τοὺς ἐπὶ τοῦ Νόµου Δικαίους γυναιξὶν ὁµιλῆσαι προσθεῖσα, ἐξεκαλεῖτο πρὸς µίξιν αὐτόν. Ὁ δέ, ἡρέµα παρακινούµενος, καὶ χειροήθης ἤδη γεγονὼς καὶ κατήκοος, καὶ σκοπῶν πῶς ἂν λάθοι τοῦτο διαπραξάµενος, ὑπὸ τῆς θείας χάριτος, πρὶν πεσεῖν, ἀνεκλήθη τοῦ πτώµατος. Ὄθεν φρυγάνων πλῆθος ἐξάψας, µέσον εἰσήλατο, ἑαυτὸν νουθετῶν καὶ λέγων· Εἰ δυνατὸν τὸ τῆς γεέννης πῦρ ὑπενεγκεῖν, ἡδονῆς αἰσχρᾶς ἐφιέµενος, πέπεισο τῇ γυναικί."
syMA.commemoration01.narration.p03 = "Οὕτως οὖν καταφλέξας ἑαυτόν, καὶ τῆς σαρκὸς ταπεινώσας τὴν ὕβριν, τὴν τε γυναῖκα, ἐφ' οἷς εἶδε σωφρονισθεῖσαν, ἐν Μοναστηρίῳ ἐξέπεµψεν. Αὐτὸς δέ, τῶν ἐκ τῆς φλογὸς πληγῶν ἰαθείς, ὁδηγήσαντος τινὸς Ναυκλήρου, πέτραν τῶν ἐπιθαλασσίων κατέλαβεν, ἀπέχουσαν τῆς γῆς ἡµέρας ὁδόν. Ἐφ' ἧς ἐπὶ δέκα χρόνους διαρκέσας, ἦν παρὰ τοῦ Ναυκλήρου τρεφόµενος. Πάλιν δὲ ἐκεῖθεν ἀπανέστη, διὰ τὸ κόρην τινὰ ναυαγήσασαν ἐπὶ σανίδος αὐτῷ προσβαλεῖν· καὶ ἀναχθῆναι µὲν ὑπὸ τοῦ Ὁσίου, αὐτὸν δὲ κἆκεῖθεν ἐξελθεῖν, ἐπειπόντα, ὡς οὐ συµφωνεῖ χόρτος µετὰ πυρός. Ἐπὶ νώτων δὲ Δελφίνων ὀχούµενος, τῇ γῇ προσεπέλασεν."
syMA.commemoration01.narration.p04 = "Εἶτα ἐκεῖθεν χώρας καὶ πόλεις ἀµείβων, καὶ τό, Φεῦγε, Μαρτινιανέ, µή σε καταλάβῃ πειρασµός, ἐπιφθεγγόµενος (οὕτω γὰρ ἔγνω τὸ λειπόµενον τοῦ βίου διατελέσαι) τὰς Ἀθήνας κατέλαβεν· ἔνθα γενόµενος, πρὸς Κύριον ἐξεδήµησεν, ἐνδόξου ταφῆς παρὰ τοῦ Ἐπισκόπου καὶ παντὸς τοῦ πλήθους ἀξιωθείς."
syMA.commemoration01.narration.p05 = "Λέγεται δὲ καὶ τὰς γυναῖκας, τὴν µὲν ἀπὸ τοῦ ὄρους παραγενοµένην ἐν Μοναστηρίῳ, καὶ ὁσίως βιώσασαν, θαυµατουργιῶν ἀξιωθῆναι· τὴν δὲ ἐπὶ τῇ τῆς θαλάσσης πέτρᾳ µέχρι τέλους τοῦ βίου αὐτῆς προσκαρτερῆσαι, ἀνδρικοῖς ἱµατίοις παρὰ τοῦ ναυκλήρου κοµισθεῖσι περιβληθεῖσαν. Τελεῖται δὲ ἡ αὐτοῦ Σύναξις ἐν τῷ σεπτῷ Ἀποστολείῳ τοῦ Ἁγίου καὶ Κορυφαίου τῶν Ἀποστόλων Πέτρου, τῷ συγκειµένῳ τῆ ἁγιωτάτῃ µεγάλῃ Ἐκκλησίᾳ."

syMA.commemoration02.text = "Τῇ αὐτῇ ἡμέρᾳ, μνήμη τῶν Ἁγίων Ἀποστόλων καὶ Μαρτύρων, Ἀκύλα καὶ Πρισκίλλης."
syMA.commemoration02.couplet1.title = titles_gr_GR_cog.Stichoi
syMA.commemoration02.couplet1.verse1 = "Τμηθὲν γύναιον, Ἀκύλας φησί, βλέπων,"
syMA.commemoration02.couplet1.verse2 = "Οὐκ ἀνδριοῦμαι πρὸς τομὴν ἀνὴρ κάρας;"
syMA.commemoration02.narration.p01 = "Ὁ Ἅγιος Ἀκύλας, σκυτοτόµος ἦν τὴν τέχνην· καὶ περὶ τοῦ Ἁγίου Ἀποστόλου Παύλου ἀκούσας, ἀπῆλθε πρὸς αὐτὸν µετὰ τῆς συµβίου αὑτοῦ Πρισκίλλης· καὶ βαπτισθέντες ἀµφότεροι ὑπ' αὐτοῦ, ἦσαν αὐτῷ καθυπηρετούµενοι, κατὰ πᾶσαν πόλιν καὶ χώραν ἀκολουθοῦντες, καὶ συγκινδυνεύοντες ἐν πᾶσι τοῖς πειρασµοῖς. Τοσοῦτον δὲ ἠγάπησεν αὐτοὺς ὁ µέγας Ἀπόστολος Παῦλος, διὰ τὴν ἀρετὴν αὐτῶν, καὶ τὴν εἰς Χριστὸν πίστιν, ὡς καὶ µνηµονεύειν αὐτῶν ἐν ταῖς ἐπιστολαῖς αὐτοῦ. Οὕτω δὲ τῷ Ἀποστόλῳ εὐαρεστήσαντες, καὶ πολλὰ τελέσαντες θαύµατα, ὕστερον κρατηθέντες ὑπὸ τῶν ἀπίστων, τὰς κεφαλὰς ἀπετµήθησαν. Καὶ οὕτω µεταστάντες τῶν ἐπὶ γῆς, κατοικοῦσι τοὺς οὐρανούς."

syMA.commemoration03.text = "Τῇ αὐτῇ ἡμέρᾳ, μνήμη τοῦ Ὁσίου Πατρὸς ἡμῶν Εὐλογίου, Ἀρχιεπισκόπου Ἀλεξανδρείας."
syMA.commemoration03.couplet1.title = titles_gr_GR_cog.Stichoi
syMA.commemoration03.couplet1.verse1 = "Ψυχὴν δίδωσιν Εὐλόγιος Κυρίῳ,"
syMA.commemoration03.couplet1.verse2 = "Βοῶν πρὸς αὐτήν, Κύριον σὸν εὐλόγει."
syMA.commemoration03.narration.p01 = "Οὗτος ἦν ἐπὶ τῆς βασιλείας Ἡρακλείου, Ἀρχιεπίσκοπος Ἀλεξανδρείας, πρὸ τοῦ ἁγίου Ἰωάννου τοῦ Ἐλεήµονος. Ἐποίησε δὲ θαύµατα πολλά, ἐξ ὧν ἐστι καὶ τοῦτο. Τοῦ ὁσιωτάτου Ἐπισκόπου Λέοντος, γράψαντος διὰ τὴν ἐν Χαλκηδόνι Σύνοδον ἐπιστολὴν ὀρθοδοξίας, ἀναγνοὺς αὐτὴν ὁ Ὅσιος Εὐλόγιος, οὐ µόνον ἐπῄνεσε καὶ ἀπεδέξατο, ἀλλὰ καὶ τοῖς πᾶσιν ἐκήρυξεν. Ὁ οὖν Θεός, θέλων ἀµφοτέρους θεραπεῦσαι, ἔπεµψεν Ἄγγελον ἐν σχήµατι τοῦ Ἀρχιδιακόνου Λέοντος, εὐχαριστοῦντα τῷ ἁγίῳ Εὐλογίῳ, ὑπὲρ οὗ ἀπεδέξατο τὴν δηλωθεῖσαν ἐπιστολήν. Ὁ δὲ Εὐλόγιος, τῷ τοῦ Θεοῦ Ἀγγέλῳ, ὡς ἀνθρώπῳ καὶ Ἀρχιδιακόνῳ τοῦ Πάπα διελέγετο. Καὶ ὡς ἄφαντος ἐγένετο ἀπ' αὐτοῦ, οὗτος τῷ Θεῷ εὐχαριστήσας, εἰς χεῖρας αὐτοῦ τὴν ψυχὴν ἐναπέθετο."

syMA.commemoration04.text = "Τῇ αὐτῇ ἡμέρᾳ, οἱ Ἅγιοι Πατὴρ καὶ Υιὸς σταυρωθέντες τελειοῦνται."
syMA.commemoration04.couplet1.title = titles_gr_GR_cog.Stichoi
syMA.commemoration04.couplet1.verse1 = "Πατὴρ σὺν Υἱῷ σταυρικὸν πάσχει πάθος,"
syMA.commemoration04.couplet1.verse2 = "Ὑπὲρ Πατρός, τοῦ δόντος Υἱὸν εἰς πάθος."

syMA.lastline = "Ταῖς τῶν Ἁγίων σου πρεσβείαις, ὁ Θεὸς ἐλέησον ἡμᾶς. Ἀμήν."

cl.syMA.commemoration01.text = "[saint/com 1]"

cl.syMA.commemoration02.text = "[saint/com 2]"

cl.syMA.commemoration03.text = "[saint/com 3]"

cl.syMA.commemoration04.text = "[saint/com 4]"

cl.syMA.commemoration05.text = "[saint/com 5]"

cl.syMA.commemoration06.text = "[saint/com list]"

