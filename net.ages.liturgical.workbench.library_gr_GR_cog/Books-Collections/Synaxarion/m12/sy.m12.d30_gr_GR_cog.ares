A_Resource_Whose_Name = sy.m12.d30_gr_GR_cog

syMA.commemoration01.text = "Τῇ Λʹ τοῦ αὐτοῦ μηνὸς μνήμη τῆς ἁγίας Μάρτυρος Ἀνυσίας, τῆς ἐν Θεσσαλονίκῃ."
syMA.commemoration01.couplet1.title = titles_gr_GR_cog.ti.Verses
syMA.commemoration01.couplet1.verse1 = "Εἰς δεξιὰν νύττουσι πλευρὰν καιρίως,"
syMA.commemoration01.couplet1.verse2 = "Πλευρᾶς Ἀδὰµ κύηµα τὴν Ἀνυσίαν."
syMA.commemoration01.single1 = "Πλευρὰν Ἀνυσίης τριακοστῇ ἔγχος ἔνυξεν."
syMA.commemoration01.narration.p01 = "Αὕτη ἦν ἐπὶ τῆς βασιλείας Μαξιµιανοῦ, ἐκ πόλεως Θεσσαλονίκης, γεννήτορας ἔχουσα εὐσεβεῖς καὶ πιστοὺς καὶ περιουσίαν πολλὴν κεκτηµένους· ὧν τελευτησάντων, αὕτη κατὰ µόνας ἦν, διὰ βίου καὶ πράξεως εὐαρεστοῦσα τῷ Θεῷ. Ἀπερχοµένην δὲ κατὰ τὸ ἔθος εἰς τὴν Ἐκκλησίαν, στρατιώτης τις, τοῖς εἰδώλοις προσκείµενος, κατέσχεν αὐτήν, ἐπὶ τοὺς βωµοὺς ἕλκων καὶ ἀνθέλκων αὐτὴν καὶ προτρεπόµενος µᾶλλον τοῖς δαίµοσι σπονδὰς προσενεγκεῖν. Τῆς δέ, τὸν Χριστὸν ὁµολογούσης, ὁ στρατιώτης θυµοῦ πλησθεὶς (καὶ γὰρ εἰς τὸ πρόσωπον αὐτοῦ ἡ ἁγία Μάρτυς ἐνεφύσησε καὶ ἐνέπτυσε·) κατὰ τῆς πλευρᾶς αὐτῆς διελαύνει τὸ ξίφος, καὶ οὕτω τὸ µακάριον τέλος ἡ ἀοίδιµος Μάρτυς ἐδέξατο."

syMA.commemoration02.text = "Τῇ αὐτῇ ἡμέρᾳ μνήμη τῆς ὁσίας Θεοδώρας, τῆς ἀπὸ Καισαρείας."
syMA.commemoration02.couplet1.title = titles_gr_GR_cog.ti.Verses
syMA.commemoration02.couplet1.verse1 = "Ἀπῆρε δεσµοῦ σαρκὸς ἡ Θεοδώρα."
syMA.commemoration02.couplet1.verse2 = "Οὗπερ λυθῆναι ζῶσα καὶ πρὶν ἠγάπα."
syMA.commemoration02.narration.p01 = "Αὕτη ἡ Ὁσία ἤσκησεν ἐν τῇ Μονῇ τῆς ἁγίας Ἄννης, τῇ λεγοµένῃ Ῥιγίδιον· ὑπῆρχε δὲ ἐπὶ τῆς βασιλείας Λέοντος, πατρὸς Κωνσταντίνου τοῦ Κοπρωνύµου, γένους οὖσα λαµπροῦ καὶ ἐνδόξου, πατρὸς µέν, ὀνόµατι Θεοφίλου, πατρικίου τὴν ἀξίαν, µητρὸς δὲ Θεοδώρας. Αὕτη ἡ Θεοδώρα, ἐν πολλοῖς ἔτεσι τὴν στείρωσιν ἀποδυροµένη καὶ τὸν Θεὸν ἱκετεύουσα καὶ τὴν Ὑπεραγίαν Θεοτόκον, δέχεται τὴν χάριν οὐρανόθεν, ταύτην κοµισάσης τῆς ἁγίας καὶ τιµίας Ἄννης, τῆς Μητρὸς τῆς Θεοτόκου."
syMA.commemoration02.narration.p02 = "Τεχθεῖσα τοιγαροῦν ἡ νεᾶνις καὶ εἰς µέτρον ἡλικίας φθάσασα, προσάγεται τῷ Ναῷ τῆς ἁγίας Ἄννης καὶ τῷ Μοναστηρίῳ εἰσδέχεται, ὡς θεῖον ἀνάθηµα. Θεοσεβῶς δὲ ῥυθµιζοµένη παρὰ τῆς Προεστώσης, ἐκδιδάσκεται καὶ τὰ ἱερὰ γράµµατα. Τῆς δὲ τιµίας παιδὸς καλῶς πολιτευοµένης, οὐκ ἤνεγκεν ὁ πονηρὸς δαίµων ὁρᾶν ἑαυτὸν ὑπὸ ταύτης πατούµενον· ἀλλʼ ἐξήγειρε τὸν θεοµάχον Λέοντα τὸν βασιλέα, ἀγαγέσθαι ταύτην εἰς γυναῖκα Χριστοφόρῳ τῷ υἱῷ αὑτοῦ, ὃν Καίσαρα ἀνηγόρευσε· καὶ βίᾳ καὶ τυραννίδι ταύτην ἀποσπάσας τῆς Μονῆς, καταλαβεῖν τὴν Κωνσταντινούπολιν κατηνάγκασεν. Ἀχθείσης δὲ αὐτῆς, τὰ τοῦ γάµου αἴσια ἐπʼ αὐτῇ τελοῦνται καὶ παστὰς πήγνυται· ἀλλʼ ὁ µὲν ἐκείνου σκοπός, τοιοῦτος."
syMA.commemoration02.narration.p03 = "Ὁ δὲ Θεός, ὁ τὸν Αἰγύπτιον πάλαι δειµατώσας λυττῶντα κατὰ τῆς Σάῤῥας, καὶ τὸν Τηριδάτην ὑπὸ τῆς Ῥιψιµίας καταγωνισάµενος, αὐτὸς καὶ ταύτην ἀµόλυντον διασῴζει ἐκ τῆς κοινωνίας καὶ συναφείας τοῦ µνηστῆρος· παρὰ δόξαν γὰρ τῶν Σκυθῶν ἐπιστρατευσαµένων ἐν τῇ Ἑσπέρᾳ, ἐν τάχει ἀποστέλλεται ὁ νυµφίος, ἀντιπαραταξόµενος τοῖς βαρβάροις· ὃς καὶ κατὰ τὴν πρώτην προσβολὴν παραπέµπεται τῷ θανάτῳ. Τότε πληροροφορίαν λαβοῦσα ἡ ἀκήρατος ἀµνὰς Θεοδώρα, καὶ τοὺς ἐν τῷ παλατίῳ λαθοῦσα πάντας, χρυσόν τε καὶ ἄργυρον, καὶ µαργαρίτας καὶ ἱµατισµὸν λαβοῦσα πολυτελῆ, καὶ ἐν πλοίῳ εἰσελθοῦσα, πρὸς τὴν Μονὴν ἐπανῆλθε, χαίρουσα καὶ εὐχαριστοῦσα τῷ τῶν ὅλων Θεῷ."
syMA.commemoration02.narration.p04 = "Ὡς δὲ ἐγνώσθη τὰ κατʼ αὐτήν, ἐλθὼν ὁ δεύτερος υἱὸς τοῦ θηριωνύµου καὶ εὑρὼν αὐτὴν κεκαρµένην καὶ ῥακώδη ἱµατισµὸν ἠµφιεσµένην, Θεοῦ προνοίας συνεργησάσης, ἀφῆκεν αὐτήν· καὶ τελείας λαβοµένη ἀδείας καὶ ἐλευθερίας, ἐπὶ τοσοῦτον τὴν σάρκα κατεδάµασεν, ὥστε τὰς τῶν ὀστέων αὐτῆς ἁρµονίας καθορᾶσθαι· τροφὴ δὲ ἦν αὐτῇ ἄρτου οὐγγία µία· καὶ τοῦτο διὰ δύο ἢ καὶ τριῶν ἡµερῶν, καὶ οὐδὲν ἕτερον· ἔνδυµα δὲ εἶχεν ἕν, καὶ τοῦτο τρίχινον· ἥτε στρωµνὴ αὐτῆς ἄνωθεν µὲν τριχίνῳ ῥάκει περιεκεκάλυπτο, κάτωθεν δέ, λίθοι ὑπεστρωµένοι· καὶ οὕτω τὸν τῆς ἀγρυπνίας πικρότατον ὕπνον ἐξετέλει· πολλάκις καὶ διὰ πάσης τῆς νυκτὸς ἦν ἀγρυπνοῦσα. Οὐ τούτοις δὲ µόνον ἠρκέσθη τοῖς παλαίσµασιν, ἀλλὰ καὶ σιδήροις τὴν σάρκα καθηλώσασα, οὕτως αὑτῆς τὰ µέλη κατεδαπάνησεν, ὥστε καὶ πνοὴν δυσώδη ἐκ ταύτης ἀποπέµπεσθαι. Οὕτως οὖν ἐπὶ πλείστους χρόνους παντοίων ἀρετῶν ἰδέαις ἐνδιαπρέψασα, πρὸς τὴν ἀγήρω καὶ µακαρίαν µετατίθεται."

syMA.commemoration03.text = "Τῇ αὐτῇ ἡμέρᾳ μνήμη τοῦ ἁγίου Μάρτυρος Φιλεταίρου."
syMA.commemoration03.couplet1.title = titles_gr_GR_cog.ti.Verses
syMA.commemoration03.couplet1.verse1 = "Φιλέταιρος πέπονθεν Ἀθλητῶν νόµῳ,"
syMA.commemoration03.couplet1.verse2 = "Κἂν οὐκ ἀπῆλθεν ὡς Ἀθλητὴς ἐκ βίου."
syMA.commemoration03.narration.p01 = "Τοῦ Διοκλητιανοῦ ποτε ἐλθόντος ἐν Νικοµηδείᾳ, ἐµυνήθη αὐτῷ περί τινος χριστιανοῦ, Φιλεταίρου· καὶ ἀποστείλας εὐθύς, παρέστησεν αὐτὸν ὁ βασιλεύς, καὶ κατεπλάγη µόνῃ τῇ θέᾳ· ἦν γὰρ ὁ Ἅγιος µέγας τῇ ἡλικίᾳ, καὶ εὐειδής· ἡ δὲ θρὶξ τῆς κεφαλῆς αὐτοῦ καὶ ὁ πώγων, ἐν ἀληθείᾳ, ὥσπερ χρυσὸς ἦν ἐκστίλβων· ὅθεν καὶ Θεὸν αὐτὸν ἀπεκάλεσε καὶ οὐκ ἄνθρωπον. Λέγει δὲ πρὸς αὐτόν· Εἰπὲ ἡµῖν, πόθεν εἶ καὶ τί σου τὸ ὄνοµα καὶ τί τὸ ἐπιτήδευµα; καὶ ὁ Ἅγιος· Ταύτης τῆς Νικοµηδέων εἰµὶ Πόλεως γέννηµα καὶ θρέµµα, υἱὸς Ἐπάρχου γεγονὼς χριστιανοῦ, ὄνοµα δέ µοι Φιλέταιρος."
syMA.commemoration03.narration.p02 = "Τότε ὁ βασιλεὺς τὸν Ἅγιον προσκαλεσάµενος καὶ κολακεύσας, ἤρξατο ῥήµατα βλάσφηµα ἀποφθέγγεσθαι κατὰ τοῦ Κυρίου ἡµῶν Ἰησοῦ Χριστοῦ. Καὶ τοῦ Ἁγίου εὐθὺς εἰς οὐρανὸν τὸ ὄµµα συντείναντος, καί, Ἐµφραχθείη τὸ στόµα, εἰπόντος, τοῦ κατὰ τοῦ Χριστοῦ µου τὰ βλάσφηµα λέγοντος, βροντὴ τοιαύτη καὶ σεισµὸς γέγονεν, ὥστε τὸν βασιλέα σύντροµον γενέσθαι σὺν τοῖς περὶ αὐτόν. Τοίνυν καὶ εἰς κάµινον, σφοδρῶς ἐκκαυθεῖσαν, ἐµβάλλεται· προσευξάµενος δὲ καὶ τὴν κάµινον διασκορπίσας καὶ παντελῶς σβέσας, ἐξῆλθεν ἀσινής. Διὸ καὶ ὁ βασιλεὺς αἰδεσθείς, ἕνεκεν τοῦ κάλλους αὐτοῦ καὶ τοῦ γένους, πλέον δέ, διʼ ἃ πεποίηκε θαυµάσια, ἀπέλυσεν αὐτὸν ἄνετον διάγειν, ὅπου ἐὰν ἐθέλῃ καὶ βούληται."
syMA.commemoration03.narration.p03 = "Βασιλεύσαντος δὲ µετὰ τοῦτον ἐν Νικοµηδείᾳ Μαξιµιανοῦ, διεβλήθη ὁ Ἅγιος πρὸς αὐτόν· καὶ παραστάς, ὡµολόγησε τὸν Χριστόν, Θεὸν ἀληθινόν καὶ τοῦ παντὸς Ποιητήν· καὶ πρῶτον µὲν ῥάβδοις τύπτεται τοσοῦτον, ὥστε, τοὺς δηµίους ἀτονήσαντας, κατὰ γῆς πεσεῖν, ὡς ἡµιθνήτους· ἑώκει γάρ, ὡς ἐν ἀλλοτρίῳ σώµατι πάσχειν, ὑπὸ Χριστοῦ δυναµούµενος. Εἶθʼ οὕτως ἀναρτηθείς, ξέεται ἐπὶ τοσοῦτον, ὡς καὶ παραπλήσια τοῖς προτέροις τοὺς ξέοντας ὑποστῆναι· καὶ µετὰ ταῦτα θηρίοις ἐκδίδοται· καὶ τῶν θηρίων κυλιοµένων παρὰ τοὺς πόδας αὐτοῦ τοῦ Ἁγίου, εἰς τὸν Ναὸν ἄγεται προσκυνήσων τοῖς εἰδώλοις· ἃ καὶ διʼ εὐχῆς συντρίψας, καὶ τὴν διὰ ξίφους τελείωσιν τοῦ Μαρτυρίου, ἀποφηναµένου τοῦ βασιλέως, παραχρῆµα ἀπεξηράνθη τὴν χεῖρα ὁ δήµιος· καὶ ἕτερος τὴν σπάθην λαβών, ἐκτείνας ταύτην κατὰ τοῦ Ἁγίου, τὰ ὅµοια πέπονθεν· εἶτα βάλλεται ἐν φυλακῇ, καὶ αὖθις ἐξετασθείς, σιδήροις κατεδεσµεύθη."
syMA.commemoration03.narration.p04 = "Ὡς δὲ εἶδεν ὁ βασιλεὺς µηδόλως κυριευόµενον αὐτόν, εἰς Προικόννησον ἐξορίζει· καὶ δέσµιος περιαγόµενος, καθʼ ὁδὸν θαύµατα οὐκ ὀλίγα ἐποίει, δαίµονας διώκων, λεπροὺς ἀποκαθαίρων, καὶ πᾶν ἕτερον νόσηµα θεραπεύων. Εἴδωλα λόγῳ µόνῳ ἀφʼ ὕψους καταράσσων, καὶ εἰς χοῦν καὶ ὕδωρ µετασκευάζων. Καὶ δέσµιος ἐν Νικαίᾳ γενόµενος, καὶ προσψαύσας εἰδωλικῷ ναῷ περιβοήτῳ, εὐθέως ἐκ θεµελίων πάντα κατέβαλε· καὶ διὰ τῶν τοιούτων σηµείων πολλοὶ ἐπίστευσαν τῷ Χριστῷ· Προσῆλθε δὲ τῷ Χριστῷ καὶ ὁ κόµης, καὶ οἱ σὺν αὐτῷ στρατιῶται."
syMA.commemoration03.narration.p05 = "Ὡς δὲ πρὸς τὰ µέρη τῆς Σιγριανῆς ἔφθασεν ὁ Ἅγιος, καὶ ἐκεῖσε πολλὰ εἰργάσατο θαυµάσια, εἶπον οἱ ἐκεῖσε τῷ τε Ἁγίῳ καὶ τῷ ἄρχοντι· Ὅτι ἐστὶν ᾧδε ἔγγιστα ἡµῶν ἄνθρωπός τις, Εὐβίοτος τοὔνοµα, χριστιανός, ποικίλα δεινὰ καὶ διάφορα ὑποµείνας διὰ τὸν Χριστὸν παρὰ τοῦ ἄρχοντος, ὡς ἀδάµας δὲ γενναῖος καὶ ἀβλαβὴς διαφυλαχθεὶς καὶ σηµεῖα ἐξαίσια ποιῶν. Ὡς οὖν ταῦτα ἤκουσεν ὁ ἅγιος Φιλέταιρος, ἦλθε θεάσασθαι τοῦτον· ὅθεν καὶ Ἄγγελος Κυρίου πρὸς τὸν µακάριον Εὐβίτιον ἀπελθών, εἶπεν· Ἔξελθε τοῦ κελλίου σου µικρὸν καὶ δεῦρο εἰς τόν δε τὸν τόπον, εἰς συνάντησιν Φιλεταίρου τοῦ συµµάρτυρός σου. Ὁ δέ, εὐθέως ἐξελθών, κατήρχετο ἀπὸ τοῦ Ὄρους τῆς Σιγριανῆς."
syMA.commemoration03.narration.p06 = "Ὁ δὲ ἅγιος Φιλέταιρος, ὁδηγηθεὶς πρὸς τὴν εἰς τὸν ἅγιον Εὐβίοτον ὁδὸν παρά τινος ἐγχωρίου, ἀνήρχετο πρὸς τὸ Ὄρος τῆς Σιγριανῆς µετὰ τοῦ Κόµητος καὶ τῶν ἓξ στρατιωτῶν, τῶν πιστευσάντων καὶ βαπτισθέντων, καὶ σὺν αὐτῷ µελλόντων εἶναι. Καὶ µικρὸν προσαναβάντες, ὁρῶσι τὸν µακάριον Εὐβίοτον πρὸς αὐτοὺς κατερχόµενον· καὶ ἀσπασάµενοι ἀλλήλους καὶ χαρᾶς πολλῆς πλησθέντες, εὐφρανθέντες τε, ἀνῆλθον ὁµοῦ εἰς τὸ τοῦ ἁγίου Εὐβιότου οἰκίδιον· καὶ προσµεινάντων ἐκεῖσε ὁµοῦ ἡµέρας ἑπτά, ἐκοιµήθη ὁ µακάριος Φιλέταιρος, ὃν ὕπνον ἐπόθει, καὶ πρὸς τὸν ποθούµενον µετέστη Χριστόν, εἰς χεῖρας αὐτοῦ τὴν ψυχὴν παραθείς. Ἐκήδευσε δὲ αὐτὸν ὁ µακάριος Εὐβίοτος εἰς τὸ ἑαυτοῦ καταγώγιον. Ὡσαύτως δὲ ὅ τε κόµης καὶ οἱ σὺν αὐτῷ ἓξ στρατιῶται, κοιµηθέντες καὶ αὐτοὶ µετὰ ταῦτα, διὰ ἕνδεκα ἡµερῶν, ὧν ἐκεῖσε διεβίβασαν καὶ ἐτέθησαν πλησίον τοῦ Ἁγίου. Τὰ δὲ τοῦ µακαρίου Εὐβιότου προεγράφησαν κατὰ τὴν ὀγδόην καὶ δεκάτην τοῦ ἐνεστῶτος Μηνός."

syMA.commemoration04.text = "Τῇ αὐτῇ ἡμέρᾳ ὁ ὅσιος Λέων, ὁ Ἀρχιμανδρίτης, ἐν εἰρήνῃ τελειοῦται."
syMA.commemoration04.couplet1.title = titles_gr_GR_cog.ti.Verses
syMA.commemoration04.couplet1.verse1 = "Ῥευστοῦ µεταστάς, Χριστέ, Λέων ἐκ βίου,"
syMA.commemoration04.couplet1.verse2 = "Σκύµνον λέοντος ἐξ Ἰούδα σὲ βλέπει."

syMA.commemoration05.text = "Μνήμη τοῦ ἁγίου Ὁσιομάρτυρος Γεδεὼν τοῦ νέου, ἀθλήσαντος ἐν Τυρνάβῳ τῆς Θετταλίας ἐν ἔτει ͵αωιηʹ (1818)."

syMA.lastline = "Ταῖς αὐτῶν ἁγίαις πρεσβείαις, ὁ Θεός, ἐλέησον ἡμᾶς. Ἀμήν."

cl.syMA.commemoration01.text = "[saint/com 1]"

cl.syMA.commemoration02.text = "[saint/com 2]"

cl.syMA.commemoration03.text = "[saint/com 3]"

cl.syMA.commemoration04.text = "[saint/com 4]"

cl.syMA.commemoration05.text = "[saint/com 5]"

cl.syMA.commemoration06.text = "[saint/com list]"
