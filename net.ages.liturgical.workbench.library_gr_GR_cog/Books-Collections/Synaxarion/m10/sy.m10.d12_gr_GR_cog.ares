A_Resource_Whose_Name = sy.m10.d12_gr_GR_cog

syMA.commemoration01.text = "Τῇ ΙΒʹ τοῦ αὐτοῦ μηνὸς μνήμη τῶν ἁγίων Μαρτύρων Πρόβου, Ταράχου καὶ Ἀνδρονίκου."
syMA.commemoration01.couplet1.title = titles_gr_GR_cog.ti.Verses
syMA.commemoration01.couplet1.verse1 = "Ξίφει Τάραχος, Ἀνδρόνικος καὶ Πρόβος"
syMA.commemoration01.couplet1.verse2 = "Ἤραντο νίκην, γῆς προβάντες ταράχου."
syMA.commemoration01.single1 = "Τμήθη δωδεκάτῃ Πρόβος, Ἀνδρόνικος, Τάραχός τε."
syMA.commemoration01.narration.p01 = "Οὗτοι ὑπῆρχον ἐν ὑπατείᾳ Διοκλητιανοῦ, καὶ Φλαβιανοῦ ἡγεμόνος. Καὶ ὁ μὲν Τάραχος προβεβηκὼς ἦν τὴν ἡλικίαν, Ῥωμαῖος τὸ γένος, στρατιώτης τὴν τύχην· ὁ δὲ Πρόβος, ἐκ Σίδης τῆς Παμφυλίας· ὁ δὲ Ἀνδρόνικος, πόλεως Ἐφεσίων τῆς Ἰωνίας."
syMA.commemoration01.narration.p02 = "Καὶ ὁ μὲν Τάραχος θλᾶται λίθοις τὰς σιαγόνας καὶ τὸν αὐχένα· τὰς χεῖρας πυρὶ καταφλέγεται καὶ ἀναρτᾶται ἐπὶ ξύλου καὶ καπνῷ πνιγηρῷ ὑποβάλλεται· ὄξος ἐπὶ τῶν ῥινῶν δέχεται καὶ ὀβελίσκοις πεπυρακτωμένοις τοὺς μαστοὺς ὑποκαίεται· ξηρῷ τὰ ὦτα ἐκτέμνεται· τὸ δέρμα τῆς κεφαλῆς ἀποσύρεται· θηρίοις ἐκδίδοται, καὶ τελευταῖον μαχαίρᾳ κατακοπεὶς μεληδόν, τὴν ψυχὴν τῷ Θεῷ παρατίθησιν."
syMA.commemoration01.narration.p03 = "Ὁ δὲ γενναῖος Πρόβος νεύροις ὠμοῖς τύπτεται· σιδήροις πεπυρακτωμένοις τοὺς πόδας κατακαίεται· ξύλῳ ἀναρτᾶται· τὸν νῶτον καὶ τὰς πλευρὰς πυρωθεῖσιν ὀβελίσκοις κατακαίεται, καὶ ἑτέραις σούβλαις τὰς κνήμας διατέμνεται. Καὶ τελευταῖον, μαχαίραις καὶ αὐτὸς κατακοπείς, τὸ μακάριον τέλος ἀπηνέγκατο."
syMA.commemoration01.narration.p04 = "Ἀνδρόνικος δὲ ὁ θεῖος ξύλῳ ἀναρτᾶται καὶ σιδήροις ὀξέσι τὰς κνήμας χαράσσεται καὶ τὰς πλευρὰς κατακεντᾶται· ἅλατι τὰς ὠτειλὰς ἀνατρίβεται· τὴν γλῶσσαν καὶ τὰ χείλη ἐκτέμνεται· καὶ σχεδὸν ὅλον τὸ σῶμα κατακοπεὶς μαχαίραις καὶ αὐτός, τὸ πνεῦμα εἰς χεῖρας Θεοῦ παρατίθησιν."

syMA.commemoration02.text = "Τῇ αὐτῇ ἡμέρᾳ μνήμη τῆς ἁγίας καλλινίκου Μαρτύρος Δομνίνης."
syMA.commemoration02.couplet1.title = titles_gr_GR_cog.ti.Verses
syMA.commemoration02.couplet1.verse1 = "Μέλη Δομνίνα καί περ ἐξαρθρουμένη,"
syMA.commemoration02.couplet1.verse2 = "Οὐκ ἦν ἀληθῆ πίστιν ἐξαρνουμένη."
syMA.commemoration02.narration.p01 = "Αὕτη ἠγωνίσατο ἐπὶ Διοκλητιανοῦ τοῦ βασιλέως· καὶ παραστᾶσα Λυσίᾳ τῷ ἡγεμόνι ἐν τῇ Ἀναζαρβέων πόλει, τύπτεται ἐν πρώτοις βουνεύροις ὠμοῖς καὶ σιδήροις πυρωθεῖσι τοὺς πόδας καταφλέγεται. Εἶθʼ οὕτω θλᾶται ῥάβδοις καὶ ἐξαρθροῦται τὰς ἁρμονίας· καὶ τῇ εἱρκτῇ ἀποῤῥιφεῖσα, τὴν ψυχὴν τῷ Θεῷ παρατίθησιν."

syMA.commemoration03.text = "Τῇ αὐτῇ ἡμέρᾳ μνήμη τῆς ἁγίας Μάρτυρος Ἀναστασίας τῆς Παρθένου."
syMA.commemoration03.couplet1.title = titles_gr_GR_cog.ti.Verses
syMA.commemoration03.couplet1.verse1 = "Ἡγεῖτο λαιμοῦ τὴν τομὴν ἀσπασίαν,"
syMA.commemoration03.couplet1.verse2 = "Ἡ καλλίνικος Μάρτυς Ἀναστασία."
syMA.commemoration03.narration.p01 = "Ἡ Ἁγία αὕτη ὑπῆρχεν ἐπὶ τῆς βασιλείας Δεκίου καὶ Οὐαλλεριανοῦ ἐκ πόλεως Ῥώμης· ἦν δὲ μονάζουσα μετὰ ἑτέρων Παρθένων ἐν Μοναστηρίῳ τινί. Διαβληθεῖσα οὖν τῷ ἡγεμόνι καὶ παραστᾶσα ἔμπροσθεν αὐτοῦ μετὰ κλοιοῦ σιδηροῦ, τύπτεται εἰς τὸ πρόσωπον καὶ γυμνοῦται καὶ ὑπὸ πυρὸς κατακαίεται, ἐπιῤῥαινομένων ἐπάνω αὐτῆς πίσσης καὶ ἐλαίου καὶ θειάφης. Εἶτα κρεμᾶται ἐπὶ ξύλου καὶ τοὺς μαστοὺς τέμνεται καὶ τοὺς ὄνυχας ἀνασπᾶται. Καὶ μετὰ ταῦτα, τὰς χεῖρας κόπτεται καὶ τοὺς πόδας· εἶτα τοὺς ὀδόντας ἐκριζοῦται· καὶ τελευταῖον τὸ διὰ ξίφους τέλος δέχεται."

syMA.commemoration04.text = "Οἱ ἅγιοι ἑβδομήκοντα Μάρτυρες, ξίφει τελειοῦνται."
syMA.commemoration04.couplet1.title = titles_gr_GR_cog.ti.Verses
syMA.commemoration04.couplet1.verse1 = "Τέθνηκεν ἀνδρῶν ἑβδομηκοντὰς ξίφει,"
syMA.commemoration04.couplet1.verse2 = "Θνῄσκειν ἑτοίμη, εἰ δέοι, καὶ πολλάκις."

syMA.commemoration05.text = "Ὁ ἅγιος Θεόδοτος, Επίσκοπος Ἐφέσου, ἐν εἰρήνῃ τελειοῦται."
syMA.commemoration05.couplet1.title = titles_gr_GR_cog.ti.Verses
syMA.commemoration05.couplet1.verse1 = "Ὁ Θεόδοτος γήινον λιπὼν θρόνον,"
syMA.commemoration05.couplet1.verse2 = "Τὸν λαμπρὸν εὗρε τῆς ἄνω δόξης θρόνον."

syMA.commemoration06.text = "Αἱ ἅγιαι Μάρτυρες Μαλφεθά, Ἀνθία, καὶ οἱ Μάρτυρες Ἰουβεντῖνος, Μάξιμος, Ἀνδρόμαχος καὶ Διόδωρος, ξίφει καὶ πυρὶ τελειοῦνται."
syMA.commemoration06.couplet1.title = titles_gr_GR_cog.ti.Verses
syMA.commemoration06.couplet1.verse1 = "Οὐ μαλθακόν τι Μαλφεθὰ βλέπειν ἔχει,"
syMA.commemoration06.couplet1.verse2 = "Τόξον κατʼ αὐτῆς εὐτόνως τεταμένον."
syMA.commemoration06.couplet2.verse1 = "Εἰς βοῦν ἀπανθεῖς ἔμπυρον βεβλημένη,"
syMA.commemoration06.couplet2.verse2 = "Ἐν οὐρανῷ δὲ λαμπρὸν ἀνθεῖς, Ἀνθία."
syMA.commemoration06.couplet3.verse1 = "Ἰουβεντῖνος Μαξίμῳ τμηθεὶς ἅμα,"
syMA.commemoration06.couplet3.verse2 = "Χορῷ συνήφθη Μαρτύρων σὺν Μαξίμῳ."
syMA.commemoration06.couplet4.verse1 = "Μάχου πρὸς ἐχθρούς, Ἀνδρόμαχε, Κυρίου,"
syMA.commemoration06.couplet4.verse2 = "Κἂν τοῦ πυρὸς σύνθνῃσκε τῷ Διοδώρῳ."

syMA.commemoration07.text = "Ὁ ἅγιος Ἰάσων, Ἐπίσκοπος Δαμασκοῦ, ἐν εἰρήνῃ τελειοῦται."
syMA.commemoration07.couplet1.title = titles_gr_GR_cog.ti.Verses
syMA.commemoration07.couplet1.verse1 = "Παθῶν Ἰάσων τὰς βάρεις καταστρέφει,"
syMA.commemoration07.couplet1.verse2 = "Πύργους ἐγείρας ἀρετῶν πρὸ τοῦ τέλους."

syMA.lastline = "Ταῖς αὐτῶν ἁγίαις πρεσβείαις, Χριστὲ ὁ Θεός, ἐλέησον ἡμᾶς. Ἀμήν."

cl.syMA.commemoration01.text = "[saint/com 1]"

cl.syMA.commemoration02.text = "[saint/com 2]"

cl.syMA.commemoration03.text = "[saint/com 3]"

cl.syMA.commemoration04.text = "[saint/com 4]"

cl.syMA.commemoration05.text = "[saint/com 5]"

cl.syMA.commemoration06.text = "[saint/com list]"
