A_Resource_Whose_Name = sy.m03.d07_gr_GR_cog

syMA.commemoration01.text = "Τῇ Ζʹ τοῦ αὐτοῦ μηνός, μνήμη τῶν Ἁγίων Ἱερομαρτύρων, τῶν ἐν Χερσῶνι ἐπισκοπησάντων, Ἐφραίμ, Βασιλέως, Εὐγενίου, Ἀγαθοδώρου, Ἐλπιδίου, Καπίτωνος, καὶ Αἰθερίου."
syMA.commemoration01.couplet1.title = titles_gr_GR_cog.ti.Verses
syMA.commemoration01.couplet1.verse1 = "Μὴ τὴν κεφαλὴν τοῖς ἀγάλμασι κλίνων,"
syMA.commemoration01.couplet1.verse2 = "Ἐφραὶμ ἀγάλλῃ τῇ τομῇ ταύτην κλίνων."
syMA.commemoration01.couplet2.verse1 = "Συρεῖς Βασιλεὺς χερσὶ δεισιδαιμόνων,"
syMA.commemoration01.couplet2.verse2 = "Χεῖρας διασπᾷ δεισιδαίμονος πλάνης."
syMA.commemoration01.couplet3.verse1 = "Τριὰς σύναθλος τοῦ Προφήτου τὸν λόγον,"
syMA.commemoration01.couplet3.verse2 = "«Εἰς μάστιγας δέδωκα τὸν νῶτον» λέγει."
syMA.commemoration01.couplet4.verse1 = "Ἐπῆρε χεῖρας εἰς προσευχὴν Καπίτων,"
syMA.commemoration01.couplet4.verse2 = "Καὶ πρὸς Θεὸν μετῆρεν ἐξάρας πόδας."
syMA.commemoration01.couplet5.verse1 = "Ἐκ τοῦ ποταμοῦ πρὸς Θεὸν χωρεῖς, Πάτερ,"
syMA.commemoration01.couplet5.verse2 = "Τὸν ἐν ποταμῷ σαρκικῶς λελουμένον."
syMA.commemoration01.single1 = "Ἑδβομάτη, πατέρας μόρος ἥρπασεν ἑπτὰ ἀριθμῷ."
syMA.commemoration01.narration.p01 = "Τῷ ἑκκαιδεκάτῳ ἔτει τῆς Διοκλητιανοῦ βασιλείας, Ἕρμωνος, τοῦ Ἁγιωτάτου Ἐπισκόπου Ἱεροσολύμων, ἐν διαφόροις ἔθνεσιν Ἐπισκόπους ἐξαποστείλαντος, ἀποστολικῶς τὸν λόγον κηρύττειν, καὶ τὸν Χριστὸν καταγγέλειν, ἀπεστάλησαν παρʼ αὐτοῦ καὶ οἱ θεοφόροι οὗτοι Πατέρες ἡμῶν ἐπὶ τὴν τῶν Ταυροσκυθῶν χώραν· Ἐφραὶμ μὲν εἰς Σκυθίαν, Βασιλεὺς δὲ εἰς Χερσῶνα. Καὶ δὴ τὴν πόλιν καταλαβὼν (ὁ Βασιλεύς), καὶ βίου διόρθωσιν καὶ μεταβολὴν πίστεως κηρύττων, ὑπὸ τῶν ἐνοικούντων, ὡς καινῆς τινὸς πολιτείας καταγγελεύς, καὶ τῶν πατρῴων ἐθῶν ἅμα καὶ πίστεως διαφθορεὺς νομισθείς, τύπτεται, καὶ τῆς πόλεως ἀπελαύνεται. Καὶ ἦν οἰκῶν ἔν τινι σπηλαίῳ, Παρθενῶνι λεγομένῳ, χαίρων μὲν καὶ ἡδόμενος, ὡς ὑπὲρ Χριστοῦ ἀτιμασθείς, ἀλύων δὲ καὶ δυσφορῶν καὶ ἀχθόμενος ἐπὶ τῇ πωρώσει καὶ πλάνῃ τῶν ἀπίστων."
syMA.commemoration01.narration.p02 = "Οὕτως οὖν ἔχων, καὶ ὑπὲρ αὐτῶν εὐχόμενος, πρὸς αὐτῶν ἐκείνων ἐκλήθη. Ἀποθανόντος γὰρ τοῦ παιδὸς τοῦ κατάρχοντος αὐτῶν, καὶ πρώτου τῆς πόλεως, τοῦτον οἱ προσήκοντες, ταφῇ παραδόντες, καὶ ἐπὶ τῷ τάφῳ προσμένοντες, ἔδοξαν ὄναρ ἐπιστάντα τούτοις εἰπεῖν· Εἰ θελητὸν ὑμῖν ἐστιν ἀναβιῶναί με, τὸν ἀτιμασθέντα καλέσατε ξένον, καὶ τῇ διδαχῇ αὐτοῦ πιστεύσαντες, ὑπὲρ ἐμοῦ εὔξασθαι δυσωπήσατε. Τούτου δὲ γενομένου, καὶ ταῖς εὐχαῖς τοῦ Ἁγίου, διὰ τῆς ἐπιχύσεως τοῦ ἁγιασθέντος ὕδατος, τῷ τοῦ Βαπτίσματος τύπῳ, τοῦ παιδὸς πρὸς ζωὴν ἐπιστρέψαντος, τὴν εἰς Χριστὸν ἐδέξαντο πίστιν οἱ τούτου γεννήτορες, καὶ μετὰ πάντων τῶν γνωστῶν καὶ οἰκείων τῷ λουτρῷ τοῦ Βαπτίσματος προσέδραμον. Οἱ δὲ ἐν ἀπιστίᾳ, ὑπὸ τῶν Ἰουδαίων εἰς ὀργὴν κινηθέντες, κατὰ τῆς πλατείας τὸν Ἅγιον ἔσυρον· καὶ ἐπὶ πολὺ συρόμενος, τὸ πνεῦμα τῷ Θεῷ παρέθετο. Καὶ ὁ μακάριος δὲ Ἐφραίμ, κηρύττων τὸν Χριστὸν ἐν ᾧ εὑρίσκετο τόπῳ, συλληφθεὶς ὑπὸ τῶν εἰδωλολατρῶν, καὶ μὴ πεισθεὶς τοῖς εἰδώλοις θῦσαι, ἀπετμήθη τὴν κεφαλήν."
syMA.commemoration01.narration.p03 = "Εἶτα αὖθις Εὐγενίου, καὶ Ἀγαθοδώρου, καὶ Ἐλπιδίου, μετὰ τὴν τοῦ Ἁγίου Βασιλέως τελευτήν, ἐν Χερσῶνι περαιωθέντων, διὰ τὸ καὶ αὐτοὺς ὁμοίως ἀπὸ τοῦ Ἐπισκόπου Ἱεροσολύμων ἀποσταλῆναι κήρυκας τῶν ἐθνῶν, καταγγέλοντας τὴν σωτηρίαν, ἐπιστάντες οἱ ἐν ἀσεβείᾳ κατʼ αὐτῶν, καὶ συνδήσαντες αὐτούς, ἀνηλεῶς καὶ ὠμοτάτως τύπτοντες, ἀπέκτειναν, διαγενομένου τοῦ χρόνου κατὰ τὴν ἡμέραν τῆς τελειώσεως τοῦ μακαρίου Ἐφραίμ, καὶ Βασιλέως, τῇ ἕκτῃ τοῦ Μαρτίου μηνός."
syMA.commemoration01.narration.p04 = "Χρόνοις δὲ ὕστερον αὖθις, Αἰθέριος ἐξ Ἱεροσολύμων ἀπεστάλη Ἐπίσκοπος· ὅς, τὸ ἀγριαῖνον τοῦ λαοῦ καὶ δυσπειθὲς κατιδών, ἀπῆρε πρὸς τὸ Βυζάντιον, τῷ Βασιλεῖ κατʼ αὐτῶν ἐντευξόμενος. Ἤδη γὰρ ὁ μέγας Κωνσταντῖνος ἦν ἰθύνων τὴν Ῥωμαίων ἀρχήν. Τῆς δὲ ἐντεύξεως αὐτοῦ κατὰ νοῦν αὐτῷ γενομένης, καὶ διὰ τῆς βασιλικῆς χειρὸς ἀπελαθέντων μὲν τῶν ἀπίστων τῆς πόλεως, ἀντεισαχθέντων δὲ τῶν συνοικισθέντων ἀνδρῶν εὐσεβῶν, καὶ τοῦ μακαρίου Αἰθερίου μετʼ εὐχαριστίας ἐπὶ τὸ Βυζάντιον ἐπανιόντος, καὶ ἐν τῷ ἐπανιέναι εἰς Χερσῶνα ἀποῤῥιφέντος αὐτοῦ ὑπὸ τῶν ἀπίστων κατὰ τὸν Δούναβιν ποταμόν, κἆκεῖ μαρτυρικῶς τὸν δρόμον τελέσαντος, τῇ ἕκτῃ τοῦ Μαρτίου μηνός, πρεσβείαν οἱ τῆς πόλεως Χερσῶνος πρὸς τὸν μέγαν Κωνσταντῖνον στελλόμενοι, Καπίτωνα τὸν μακάριον Ἐπίσκοπον ἔλαβον."
syMA.commemoration01.narration.p05 = "Ἐπὶ τούτῳ οὖν τῶν μὲν εὐσεβῶν ἡδομένων, τῶν δὲ ἀπίστων δυσχεραινόντων, καὶ σημεῖον πίστεως αἰτούντων, ἐν μιᾷ τῶν παρʼ αὐτοῖς καιομένων καμίνων εἰσελθεῖν, καὶ ἀπαθῆ ἐξελθεῖν καὶ ἄφλεκτον, τὴν ἱερὰν ἐσθῆτα περιβαλόμενος ὁ Ἐπίσκοπος, καὶ τὸ ὠμοφόριον ἑαυτῷ περιθείς, καὶ σφραγισάμενος, καὶ ἐν τῷ πυρὶ εἰσελθών, καὶ ἐφʼ ὥραν ἱκανὴν διαμείνας, ἐξῆλθεν ἄφλεκτος, μεστὸν ἔχων τὸ φελόνιον ἀνθράκων πυρός· καὶ πάντας σχεδὸν ἐπὶ τῷ θαύματι καταπλήξας καὶ βαπτίσας, ἤδη πρὸς τὸν Θεὸν ἐπιστρέψαντας, μακαρίως τὸν βίον μετήλλαξε, τῇ εἰκοστῇ δευτέρᾳ τοῦ Δεκεμβρίου μηνός."

syMA.commemoration02.text = "Τῇ αὐτῇ ἡμέρᾳ, Νέστωρ καὶ Ἀρκάδιος, Ἐπίσκοποι Τριμυθοῦντος, ἐν εἰρήνῃ τελειοῦνται."
syMA.commemoration02.couplet1.title = titles_gr_GR_cog.ti.Verses
syMA.commemoration02.couplet1.verse1 = "Τῆς Τριμθοῦντος Ποιμένες καλοὶ δύο,"
syMA.commemoration02.couplet1.verse2 = "Ἐν τῇ καλῇ σκιρτῶσι τῆς Ἐδὲμ πόᾳ."

syMA.commemoration03.text = "Τῇ αὐτῇ ἡμέρᾳ, μνήμη τοῦ Ὁσίου Πατρὸς ἡμῶν Παύλου τοῦ Ἁπλοῦ."
syMA.commemoration03.couplet1.title = titles_gr_GR_cog.ti.Verses
syMA.commemoration03.couplet1.verse1 = "Γῆθεν μεταστὰς πρὸς Θεὸν Παῦλος Λόγον,"
syMA.commemoration03.couplet1.verse2 = "Τῆς ἁπλότητος πολλαπλᾶ στέφη λάβῃ."
syMA.commemoration03.narration.p01 = "Οὗτος ὁ ἐν Ἁγίοις Πατὴρ ἡμῶν Παῦλος, ὁ καὶ Ἁπλοῦς προσαγορευθείς, γεωργὸς ἦν, καὶ ἄγροικος καθʼ ὑπερβολήν, ἄκακος δὲ καὶ ἄπλαστος τὴν γνώμην, ὡς ἄλλος οὐδείς. Εἶχε δὲ σύμβιον δύστροπον καὶ μοιχαλίδα, καὶ ἐπὶ πολὺ ἐλάνθανε τὸν δίκαιον. Ἐν μιᾷ οὖν τῶν ἡμερῶν, ἐλθόντος αὐτοῦ ἐκ τοῦ ἀγροῦ ἐξαίφνης, παρὰ τὸν διατεταγμένον καιρόν, οἷα εἰκὸς συμβαίνειν, εὗρε τὴν ὁμόζυγον μοιχευομένην ἐν τῷ οἴκω αὐτοῦ· καὶ σεμνὸν γελάσας, λέγει πρὸς αὐτούς· Καλόν, καλόν, οὐ μέλει μοι, μὰ τὸν Ἰησοῦν. Ἐγὼ αὐτὴν ἀπὸ τοῦ νῦν οὐδὲ ἐν ὀφθαλμοῖς ἴδω· ἀλλʼ ἔχε αὐτὴν καὶ τὰ παιδία αὐτῆς, κἀγὼ ἀπέρχομαι καὶ γενήσομαι μοναχός."
syMA.commemoration03.narration.p02 = "Καὶ εὐθὺς τὰ πάντα ἐάσας, καὶ καλῶς οἰκονομήσας, ἀπῆλθε πρὸς τὸν μακάριον Ἀντώνιον· καὶ κρούσαντος τὴν θύραν, ἐξῆλθεν ὁ μακάριος Ἀντώνιος, καὶ λέγει αὐτῷ· Τίς εἶ ἀδελφέ; καὶ τί ἐνταῦθα ζητεῖς; Ὁ δέ· Ξένος εἰμί, καὶ ἦλθον πρὸς σὲ γενέσθαι μοναχός. Ὁ δὲ Ἅγιος, Ἑξήκοντα, φησίν, ἐτῶν γέρων ὤν, μοναχὸς γενέσθαι οὐ δύνασαι, οὐδὲ τὰς θλίψεις ὑπομεῖναι, καὶ τὴν στένωσιν τοῦ ὄρους. Μᾶλλον δὲ ἄπελθε ἐν Κοινοβίῳ, ἵνα τὰ σωματικὰ ἄφθονα εὕρῃς, καὶ σὺν αὐτοῖς ἀκόπως διατρίψῃς. Ἀντέχονται γὰρ οἱ ἀδελφοὶ τῆς ἀδυναμίας σου. Ἐπεὶ ἐγὼ μόνος κάθημαι, καὶ διὰ πέντε ἡμερῶν ἐσθίω, καὶ τούτου λιμώττων. Ὁ δὲ οὐκ ἠνέσχετο ἀκοῦσαι τοῦ γέροντος, ἀλλʼ ἔσπευδε σὺν αὐτῷ εἶναι. Μὴ δυνηθεὶς δὲ ὁ Ἅγιος ἀπώσασθαι αὐτόν, κλείσας τὴν θύραν τοῦ κελλίου, εἴασεν αὐτὸν ἔξω ἐπὶ τρεῖς ἡμέρας, μὴ ἐξελθὼν διʼ αὐτόν. Ὁ δὲ Παῦλος ἔμεινε νῆστις, καὶ οὐκ ἀνεχώρησε. Τῇ δὲ τετάρτῃ ἡμέρα, χρείας κατεπειγούσης, ἀνοίξας ὁ Ἅγιος τὸ κελλίον, καὶ εὑρὼν τὸν Παῦλον, λέγει πρὸς αὐτόν. Ἄπελθε, γέρων, τῶν ὧδε, μὴ ἀναγκάζῃς, οὐ δύνασαι εἶναι σὺν ἐμοί. Ὁ δὲ Παῦλος, Ἀμήχανόν ἐστι, φησίν, ἀλλαχοῦ με ἀπελθεῖν."
syMA.commemoration03.narration.p03 = "Τότε κατανοήσας αὐτὸν ὁ Ἅγιος μήτε πήραν ἔχοντα, μήτε ἄρτον, οὐχ ὕδωρ, μήτε ἄλλο τι, λέγει πρὸς αὐτόν· Ἐὰν ἔχῃς ὑπακοήν, καὶ ὅπερ ἀκούσεις παρʼ ἐμοῦ, ἀόκνως καὶ ἀγογγύστως ποιῇς, δύνασαι καὶ ᾧδε σωθῆναι· εἰ δὲ ταῦτα οὐ ποιεῖς, τί μάτην κοπιᾷς, καὶ οὐχ ὑποστρέφεις ὅθεν ἐλήλυθας; Ἀποκριθεὶς δὲ ὁ Παῦλος λέγει· Ὅσα ἂν εἴπῃς μοι, πάντα προθύμως ποιήσω. Καὶ ὁ Ἅγιος· Στῆθι λοιπὸν καὶ πρόσευξαι, ἕως οὗ εἰσέλθω καὶ κομίσω σοι ἔργον. Εἰσελθὼν οὖν εἰς τὸ σπήλαιον ὁ μακάριος, προσεῖχεν αὐτῷ διὰ μικρᾶς θυρίδος, καὶ ἵστατο ἀκίνητος εἰς τὴν προσευχὴν μίαν ἑβδομάδα, φρυγανωθεὶς ὑπὸ τοῦ καύματος."
syMA.commemoration03.narration.p04 = "Μετὰ δὲ ταῦτα, ἐξελθὼν ὁ Ἅγιος, καὶ λαβὼν ἐκ τῶν φοινίκων, λέγει αὐτῷ· Δέξαι, καὶ πλέξον σειράν, ὡς ἐμὲ βλέπεις πλέκοντα. Ἔπλεξεν ὁ γέρων, ἕως ὥρας ἐνάτης, ὀργυιὰς δεκαπέντε, μόχθῳ πολλῷ. Καὶ λέγει ὁ Ἅγιος· Κακῶς ἔπλεξας· ἀνάλυσον αὐτήν, καὶ ἄνωθεν πλέξον. Ἦν δὲ νῆστις ἡμέρας ἑπτά. Ταῦτα δὲ ἐποίει ὁ Ἅγιος, ἵνα δυσφορήσας ὁ Παῦλος ἀναχωρήσῃ ἐξ αὐτοῦ. Ὁ δὲ Παῦλος μετὰ μακροθυμίας καὶ σπουδῆς ἀποπλέξας τὴν σειράν, καὶ πάλιν ἀγογγύστως καὶ ἀνερυθριάστως μετὰ πολλῆς τάξεως πλέξας, ἐξέπληξε τὸν Ἅγιον· διὸ κατανυγείς, ἡλίου δύναντος, λέγει πρὸς αὐτόν· Παππία, θέλεις φάγωμεν ἄρτον κλάσματος; ὁ δὲ Παῦλος· Ὡς δοκεῖ σοι Πάτερ. Τοῦτο δὲ πάλιν ἔκαμψε τὸν γέροντα, καὶ θεὶς τράπεζαν, τέθεικεν ἄρτου κλάσματα τέσσαρα, ἀνὰ οὐγγίας ἕξ, ἑαυτῷ βρέξας ἕν, τῷ δὲ γέροντι τρεῖς. Καὶ ἀρξάμενος ὁ Ἀντώνιος ψαλμοῦ, ἵνα καὶ ἐν τούτῳ δοκιμάσῃ τὸν Παῦλον, ἔψαλλε, δὶς τὸν αὐτὸν ἐπεξιὼν ψαλμόν. Ὁ δὲ Παῦλος προθυμότερον σὺν τῷ Ἁγίῳ προσηύχετο· καὶ λέγει ὁ γέρων τῷ Παύλῳ· Καθίσας ἐν τῇ τραπέζῃ, πρόσεχε, καὶ μὴ ἅψῃ τῶν παρακειμένων. Τούτου δὲ τὸ προσταχθὲν ποιήσαντος, λέγει ὁ Ἅγιος· Ἀναστὰς πρόσευξαι καὶ ὕπνωσον. Ὁ δέ, μηδʼ ὁπωσοῦν ἁψάμενος τροφῆς, ἐποίησεν οὕτω. Περὶ δὲ τὸ μεσονύκτιον ἀναστὰς ὁ Ἀντώνιος εἰς προσευχήν, ἤγειρε καὶ τὸν Παῦλον, καὶ μέχρις ὥρας ἐνάτης ἡμερινῆς παρέτεινε τὰς εὐχάς."
syMA.commemoration03.narration.p05 = "Ἑσπέρας δὲ βαθείας, παραθεὶς ὁ Ἀντώνιος τὸν ἕνα ἄρτον, ἑτέρου οὐχ ἥψατο. Ὁ δὲ Παῦλος σχολαιότερον ἐσθίων, εἶχεν ἔτι ἐξ οὗ ἤσθιεν ἄρτου· καὶ τέως πληρώσαντος τὸν ὅλον ἄρτον, λέγει ὁ Ἀντώνιος· Παππία, φάγε καὶ ἕτερον ἄρτον· καὶ λέγει ὁ Παῦλος· Ἐάν φάγῃς καὶ αὐτός, ἐσθίω κἆγώ. Καὶ ὁ Ἀντώνιος· Ἐμοὶ ἀρκετόν ἐστιν, ὅτι μοναχός εἰμι· καὶ ὁ Παῦλος· Οὐκοῦν, ἐπεὶ καὶ αὐτὸς μοναχὸς μέλλω γενέσθαι, ἀρκεῖ κἆμοί. Καὶ ἀναστάντες ἔψαλλον· καὶ μικρὸν ὑπνώσαντες, πάλιν ἀναστάντες, ψάλλειν ἤρξαντο. Ἡμέρας δὲ γενομένης, ἔπεμψεν αὐτὸν εἰς τὴν ἔρημον περιάγειν, καὶ μετὰ τρίτην ἡμέραν ὑποστρέψαι. Τούτου δὲ γενομένου, καὶ ἀδελφῶν ἐληλυθότων πρὸς τὸν Γέροντα, προσεῖχεν ὁ Παῦλος, τί ὀφείλει ποιῆσαι. Καὶ ὁ Ἅγιος φησὶ πρὸς αὐτόν· Διακόνει τοῖς ἀδελφοῖς σιωπηρῶς, μή τινος γευσάμενος, ἕως ἂν ἀποχωρήσωσι· καὶ τρίτη ἡμέρα λοιπὸν ἐπληρώθη, μὴ γευσάμενος ὁ Παῦλος. Οἱ δὲ ἀδελφοὶ ἠρώτων αὐτόν. Τίνος ἕνεκεν σιωπᾶς; αὐτοῦ δὲ μὴ ἀποκρινομένου, φησὶν ὁ Ἅγιος πρὸς αὐτόν· Ὁμίλησον τοῖς ἀδελφοῖς, καὶ ἤρξατο ὁμιλεῖν."
syMA.commemoration03.narration.p06 = "Ἐν μιᾷ δὲ τῶν ἡμερῶν, ἐνεγκών τις τῷ μακαρίῳ στάμνον μέλιτος, ἐν τῇ γῇ ἐξέχεε· τούτου δὲ γενομένου, λέγει ὁ γέρων τῷ Παύλῳ· Σύναξον μειράκιον τὸ μέλι, καὶ ὅρα ἵνα μήτι ἐξ αὐτοῦ γένηται ἄχρηστον· καὶ τούτου γενομένου, οὐδόλως ἐταράχθη ἢ ἠλλοιώθη. Ἐν ἑτέρῳ δὲ πάλιν καιρῷ, ἀντλεῖν ὕδωρ προσετάγη, καὶ διʼ ὅλης ἡμέρας ἀνωφελῶς αὐτὸ ἐκχέειν. Καὶ ἄλλοτε πάλιν, τὸ ἱμάτιον αὐτοῦ παραλύσας, προσέταξεν αὐτῷ ἐπιμελῶς ῥάπτειν."
syMA.commemoration03.narration.p07 = "Ὡς δὲ εἶδεν αὐτὸν ὁ Ἅγιος ἀδιστάκτως, ἀγογγύστως, καὶ ἀνεμποδίστως πᾶν τὸ διατεταγμένον ποιοῦντα, φησὶ πρὸς αὐτόν· Ἴδε, Ἀδελφέ· ἐὰν δύνασαι καθʼ ἡμέραν οὕτω ποιεῖν, μένε σὺν ἐμοί· εἰ δὲ μήγε, πορεύου ὅθεν ἦλθες. Ὁ δὲ Παῦλος φησὶ πρὸς αὐτόν· Ἐάν τι ποτὲ πλεῖον ἔχῃς δεῖξαί μοι, οὐκ οἶδα· ἐπεὶ ἃ εἶδον ἕως ἄρτι, εὐχερῶς πάντα ποιῶ."
syMA.commemoration03.narration.p08 = "Τοιαύτην δὲ καὶ τοσαύτην ὑπακοὴν καὶ ταπείνωσιν ἐκτήσατο ὁ μακάριος, ὥστε κατὰ τῶν δαιμόνων χάριν λαβεῖν, ἀπελαύνειν αὐτούς· καὶ πληροφορηθεὶς ὁ μέγας Ἀντώνιος, εἶχεν αὐτὸν μεθʼ ἑαυτοῦ μέχρι τινός. Εἶτα, κέλλαν κατασκευάσας, ἐκάθισεν αὐτὸν ἐκεῖ, ἵνα καὶ τὰς ἐκείνων πανουργίας μάθῃ, καὶ αὐτοῖς ἀντιπολεμῇ. Ἕνα δὲ χρόνον γεγονὼς καθʼ ἑαυτόν, καὶ θαυματουργὸς ἀποφανείς, καὶ τὸν Θεὸν ἀξίως θεραπεύσας, ἀπῆλθε πρὸς τὰς οὐρανίους Μονάς."

syMA.commemoration04.text = "Τῇ αὐτῇ ἡμέρᾳ, ὁ Ἅγιος Ἐφραίμ, ὁ Πατριάρχης Ἀντιοχείας, ἐν εἰρήνῃ τελειοῦται."
syMA.commemoration04.couplet1.title = titles_gr_GR_cog.ti.Verses
syMA.commemoration04.couplet1.verse1 = "Ἐφραὶμ ὁ ποιμὴν νῦν σύνεστι Ποιμένι"
syMA.commemoration04.couplet1.verse2 = "Μικρὸς μεγάλῳ· ὢ μεγάλης ἀξίας!"

syMA.commemoration05.text = "Μνήμη τοῦ Ὁσίου Πατρὸς ἡμῶν Λαυρεντίου, τοῦ κτήτορος τῆς ἐν Σαλαμῖνι ἱερᾶς Μονῆς Φανερωμένης."
syMA.commemoration05.couplet1.title = titles_gr_GR_cog.ti.Verses
syMA.commemoration05.couplet1.verse1 = "Μονὴν τῇ Ἁγνῇ ἱδρύσας Θεοτόκῳ"
syMA.commemoration05.couplet1.verse2 = "Λαυρέντιε, χαίρεις μοναῖς ἐν ταῖς ἄνω."

syMA.lastline = "Ταῖς αὐτῶν ἁγίαις πρεσβείαις, ὁ Θεὸς ἐλέησον ἡμᾶς. Ἀμήν."

cl.syMA.commemoration01.text = "[saint/com 1]"

cl.syMA.commemoration02.text = "[saint/com 2]"

cl.syMA.commemoration03.text = "[saint/com 3]"

cl.syMA.commemoration04.text = "[saint/com 4]"

cl.syMA.commemoration05.text = "[saint/com 5]"

cl.syMA.commemoration06.text = "[saint/com list]"

