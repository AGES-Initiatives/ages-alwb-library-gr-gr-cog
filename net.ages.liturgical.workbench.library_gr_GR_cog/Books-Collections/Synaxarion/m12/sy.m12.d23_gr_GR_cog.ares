A_Resource_Whose_Name = sy.m12.d23_gr_GR_cog

syMA.commemoration01.text = "Τῇ ΚΓʹ τοῦ αὐτοῦ μηνὸς μνήμη τῶν ἁγίων Δέκα Μαρτύρων, τῶν ἐν Κρήτῃ μαρτυρησάντων."
syMA.commemoration01.couplet1.title = titles_gr_GR_cog.ti.Verses
syMA.commemoration01.couplet1.verse1 = "Τοῦ Ποιµενάρχου θρέµµατα Χριστοῦ δέκα,"
syMA.commemoration01.couplet1.verse2 = "Εἰσηλάθη τµηθέντα µάνδρᾳ Μαρτύρων."
syMA.commemoration01.single1 = "Εἰκάδι τῇ τριτάτῃ δέκα ἐν Κρήτῃ τάµον ἄνδρας."
syMA.commemoration01.narration.p01 = "Οὗτοι ἤθλησαν ἐπὶ Δεκίου βασιλέως ἐν τῇ νήσῳ τῆς Κρήτης, οὐκ ἐκ µιᾶς πόλεως ὄντες, ἀλλʼ ἐκ διαφόρων τῆς χώρας µερῶν· ἀπὸ γὰρ µητροπόλεως Γορτύνης πέντε, Θεόδουλος, Σατορνῖνος, Εὔπορος, Γελάσιος καὶ Εὐνικιανός· ἀπὸ δὲ Κνωσοῦ Ζωτικός· ἀπὸ δὲ τοῦ Ἐπινείου Πανόρµου Ἀγαθόπους· ἐκ δὲ Κυδωνίας Βασιλείδης· καὶ ἀπὸ τοῦ Ἡρακλείου Εὐάρεστός τε καὶ Πόµπιος. Οὗτοι παρὰ τῶν ἀπίστων τῷ τῆς Νήσου ἄρχοντι παρεδόθησαν· ὁ δὲ τῷ δηµίῳ ἐπέτρεψε κατὰ τοὺς βωµοὺς τῶν εἰδώλων περιάγειν αὐτούς, καὶ µὴ θύοντας, παντοίως αἰκίζεσθαι."
syMA.commemoration01.narration.p02 = "Ἐπεὶ δὲ τριάκοντα ἡµέρας ὑπὸ τῶν ἀτάκτων ὑβριστῶν ἐλαυνόµενοι καὶ παιζόµενοι καὶ κατὰ γῆς ἐν κοπρίαις ἑλκόµενοι, ὕστερον, προκαθίσαντος τοῦ δικαστοῦ, ὡς ἀνένδοτον εἶχον τὸ φρόνηµα καί τοι τυπτόµενοι καί λιθολευστούµενοι καὶ κολαφιζόµενοι καὶ ἐµπτυόµενοι, ἀσφαλῶς ἐµµένοντες ἦσαν εἰς τὸ φρόνηµα, στρεβλωθέντες καὶ δειναῖς ἑτέραις βασάνοις ἐξετασθέντες, τὰς κεφαλὰς ἀπετµήθησαν. Τελεῖται δὲ ἡ αὐτῶν Σύναξις ἐν τῷ Μαρτυρείῳ τοῦ ἁγίου Στεφάνου, πλησίον τῶν Πλακιδίων."

syMA.commemoration02.text = "Τῇ αὐτῇ ἡμέρᾳ μνήμη τοῦ ὁσίου Πατρὸς ἡμῶν Παύλου, Ἀρχιεπισκόπου Νεοκαισαρείας, ἑνὸς τῶν τριακοσίων δέκα καὶ ὀκτὼ ἁγίων Πατέρων τῶν ἐν Νικαίᾳ."
syMA.commemoration02.couplet1.title = titles_gr_GR_cog.ti.Verses
syMA.commemoration02.couplet1.verse1 = "Ὄντως ὁ Παῦλος κατὰ Παῦλον ἦν φέρων,"
syMA.commemoration02.couplet1.verse2 = "Τὰ τοῦ Χριστοῦ στίγµατα τῇ σαρκὶ ξένως."
syMA.commemoration02.narration.p01 = "Οὗτος ὁ ἐν ἁγίοις Πατὴρ ἡµῶν Παῦλος περιβόητος ταῖς ἀρεταῖς γέγονεν, ὥς τε καὶ εἰς τὰς ἀκοὰς φθάσαι Λικινίου, τοῦ ἐν Νικοµηδείᾳ βασιλεύοντος, τὰ κατʼ αὐτόν. Καὶ ἐπεὶ ἐπέστησαν οἱ ἀποσταλέντες παραστῆσαι τὸν Ἅγιον τῷ τοῦ βασιλέως βήµατι, πρῶτον µὲν ἀπειλαῖς ἐπειρῶντο αὐτὸν καταπτήσσειν, ἔπειτα δὲ καὶ ποιναῖς. Ὡς δὲ καὶ τύπτειν ἤρξαντο, ἐξεπλάγησαν ἅπαντες ἐπὶ τῇ ἀνυπερβλήτῳ τούτου ὑποµονῇ· ὅθεν καὶ µᾶζαν σιδηρᾶν ἐκπυρώσαντες, λαβὼν ὁ χαλκεύς, ἐνέθηκε τῇ παλάµῃ τοῦ Ἁγίου· καὶ ἄνω ταύτης τὴν ἑτέραν αὑτοῦ παλάµην· καὶ σφίγξας αὐτάς, κατέδησεν, ἕως οὗ ὁ σίδηρος ἐψυχράνθη. Τούτου δὲ γενοµένου, τὰ κινητικὰ τῶν ἄρθρων νεῦρα συσταλέντα, ἔµειναν νεκρὰ καὶ ἀκίνητα. Τότε περιορίσαντες, ἀπήγαγον εἰς τὸ παρὰ τὰς ὄχθας τοῦ Εὐφράτου ποταµοῦ Φρούριον, κατάκλειστον πεποιηκότες."
syMA.commemoration02.narration.p02 = "Ἐλθόντος δὲ τοῦ µεγάλου βασιλέως Κωνσταντίνου ἀπὸ Ῥώµης εἰς τὸ Βυζάντιον, πάντες οἱ ἐν ἐξορίαις καὶ φυλακαῖς ἀπελύοντο, καὶ τὰ ἴδια ἕκαστος ἀπελάµβανε· τότε καὶ οὗτος ἀπολυθείς, κατέλαβε τὸν θρόνον αὑτοῦ, διαλάµπων ὡς καὶ πρότερον."
syMA.commemoration02.narration.p03 = "Συνῆλθε δὲ καὶ οὗτος µετὰ τῶν Ἁγίων τριακοσίων δέκα καὶ ὀκτὼ Πατέρων, εἷς ὢν καὶ αὐτὸς ἐξ αὐτῶν ἐν τῇ κατὰ Νίκαιαν πρώτῃ Συνόδῳ, πάντων τὰ τοῦ Χριστοῦ στίγµατα ἐν τοῖς σώµασι βασταζόντων, καὶ τούτοις ὡραϊζοµένων καὶ ὑποδεικνυόντων ἀλλήλοις, ὁ µέν, χεῖρα κεκοµµένην, ὁ δέ, ὦτα, ἄλλος δέ, ῥῖνα, ἕτερος, ὀφθαλµόν, ἄλλος ἄλλο ἀφῃρηµένον µέλος· οἱ δέ, τηλώµατα βουνεύρων, ἢ ῥοπάλων, καὶ συνθλάσµατα καὶ καυτῆρας τινὰς τοῦ σώµατος, ἃς βασανιζόµενοι ὑπὲρ Χριστοῦ ὑπέστησαν. Τότε καὶ ὁ µακάριος οὗτος Παῦλος οὐκ ἄµοιρος τούτων ἐτύγχανεν· εἶχε γὰρ καὶ αὐτὸς ῥοπάλων συνθλάσµατα, καὶ τὰς ἁγίας χεῖρας σιδηροκαύστους καὶ ἀνενεργήτους."
syMA.commemoration02.narration.p04 = "Ἐπειδὴ δὲ ἅπαντες διὰ τὸν δυσσεβῆ Ἄρειον συνηθροίσθησαν, θείᾳ ψήφῳ τοῦτον καταβαλόντες καὶ ἀναθεµατίσαντες, συνῆλθον µετὰ τοῦ βασιλέως εἰς τὸ Βυζάντιον. Ὁ δὲ µακάριος βασιλεὺς Κωνσταντῖνος, ἰδίαις χερσὶ κρατῶν τὰς χεῖρας τούτου τοῦ µακαρίου Παύλου, καὶ καταφιλῶν καὶ τοῖς ὀφθαλµοῖς αὑτοῦ ἐπιτιθεὶς καὶ τοῖς λοιποῖς µέλεσιν, ἐπεφώνει· Τὰς διὰ Χριστόν µου χεῖρας νεκρὰς καὶ ἀκινήτους γεγονυίας, κατασπάζεσθαι οὐ κορέννυµαι. Εἶθʼ οὕτω τὸν θρόνον αὐτοῦ καταλαβὼν ὁ µακάριος οὗτος, καὶ χρόνους τινὰς ἐκεῖσε διατρίψας, ἀπῆλθε πρὸς Κύριον."

syMA.commemoration03.text = "Τῇ αὐτῇ ἡμέρᾳ τὰ ἐγκαίνια τῆς Ἁγίας τοῦ Θεοῦ μεγάλης Ἐκκλησίας."
syMA.commemoration03.couplet1.title = titles_gr_GR_cog.ti.Verses
syMA.commemoration03.couplet1.verse1 = "Ἐγκαινίοις καλοῖς σε τοῖς ἐγκωµίοις,"
syMA.commemoration03.couplet1.verse2 = "Τιµῶ καλῶν, κάλλιστε, γῆς Ναῶν ὅλων."

syMA.commemoration04.text = "Τῇ αὐτῇ ἡμέρᾳ μνήμη τοῦ ἁγίου καὶ Θεοφόρου Πατρὸς ἡμῶν Ναοὺμ τοῦ θαυματουργοῦ, τοῦ φωτιστοῦ καὶ ἱεροκήρυκος Βουλγαρίας."
syMA.commemoration04.couplet1.title = titles_gr_GR_cog.ti.Verses
syMA.commemoration04.couplet1.verse1 = "Τὴν Βουλγαρίας γῆν ἅπασαν, παµµάκαρ,"
syMA.commemoration04.couplet1.verse2 = "Ναοὺµ λόγοις σοῖς καὶ θαύµασι λαµπρύνεις."

syMA.commemoration05.text = "Ὁ ἅγιος Μάρτυς Σχίνων ξίφει τελειοῦται."
syMA.commemoration05.couplet1.title = titles_gr_GR_cog.ti.Verses
syMA.commemoration05.couplet1.verse1 = "Οὐκ ἂν λαθοίµην οὐδὲ σοῦ, Μάρτυς Σχίνων,"
syMA.commemoration05.couplet1.verse2 = "Σοῦ µὴ λαθόντος ὡς ἀπετµήθης κάραν."

syMA.lastline = "Ταῖς τῶν σῶν Ἁγίων πρεσβείαις, ὁ Θεός, ἐλέησον ἡμᾶς. Ἀμήν."

cl.syMA.commemoration01.text = "[saint/com 1]"

cl.syMA.commemoration02.text = "[saint/com 2]"

cl.syMA.commemoration03.text = "[saint/com 3]"

cl.syMA.commemoration04.text = "[saint/com 4]"

cl.syMA.commemoration05.text = "[saint/com 5]"

cl.syMA.commemoration06.text = "[saint/com list]"
