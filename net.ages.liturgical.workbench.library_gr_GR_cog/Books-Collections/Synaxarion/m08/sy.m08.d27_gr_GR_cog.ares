A_Resource_Whose_Name = sy.m08.d27_gr_GR_cog

syMA.commemoration01.text = "Τῇ ΚΖʹ τοῦ αὐτοῦ μηνός, μνήμη τοῦ Ὁσίου Πατρὸς ἡμῶν Ποιμένος.."
syMA.commemoration01as02.text = "Τῇ αὐτῇ ἡμέρᾳ μνήμη τοῦ Ὁσίου Πατρὸς ἡμῶν Ποιμένος.."
syMA.commemoration01.couplet1.title = titles_gr_GR_cog.Stichoi
syMA.commemoration01.couplet1.verse1 = "Ὡς ἐκ λύκου χαίνοντος ἡρπάγη βίου"
syMA.commemoration01.couplet1.verse2 = "Ποιμήν, τὸ θρέμμα τοῦ μεγίστου Ποιμένος."
syMA.commemoration01.single1 = "Ποιμένα εἰς μέγαν ἑβδόμῃ εἰκάδι ᾤχετο Ποιμήν."
syMA.commemoration01.narration.p01 = "Οὗτος ὁ Ὅσιος Αἰγύπτιος ἦν τῷ γένει· ἀναχωρήσας δὲ σὺν πᾶσι τοῖς ἀδελφοῖς αὐτοῦ, γέγονεν ἅμα αὐτοῖς Μοναχός. Ἡ δὲ μήτηρ αὐτῶν, μετὰ πλείστους χρόνους, πόθῳ τῷ πρὸς αὐτούς, παρεγένετο ἰδεῖν τούτους· οἱ δὲ ἔκλεισαν κατʼ αὐτῆς τὰς θύρας. Ἡ δὲ κλαίουσα, ἔκραζε μετὰ οἴκτου. Προσελθὼν δὲ ὁ Ἀββᾶς Ἀνούβ, λέγει αὐτῇ· Τί κλαίεις γραῦ; Ἡ δέ, τῆς φωνῆς αὐτοῦ ἀκούσασα (οὐ γὰρ ἔβλεπε τοῦτον, κεκλεισμένης οὔσης τῆς θύρας), ἔφη· Θέλω ἰδεῖν ὑμᾶς, τέκνον. Τί γὰρ βλάψω, εἰ ἴδω ὑμᾶς; οὐκ ἐγὼ μήτηρ ὑμῶν; οὐκ εἰμὶ ἐν ἐσχάτῃ πολιᾷ; Καὶ ὁ Ποιμήν· Ὧδε θέλεις ἰδεῖν ἡμᾶς, ἢ ἐν ἐκείνῳ τῷ κόσμῳ; Ἡ δέ, συνεῖσα τὰ λεγόμενα, ἀνεχώρησεν."
syMA.commemoration01.narration.p02 = "Ἠθέλησε δέ ποτε ὁ τῆς χώρας ἄρχων ἰδεῖν τὸν Ἀββᾶν Ποιμένα. Κατασχὼν οὖν τὸν υἱὸν τῆς ἀδελφῆς αὐτοῦ ἐπʼ ἐγκλήματι, ἔβαλεν ἐν εἱρκτῇ. Οὐκ ἠθέλησε δὲ ὁ γέρων ἰδεῖν τὸν ἄρχοντα. Ἦλθε δὲ καὶ ἡ ἀδελφὴ αὐτοῦ, καὶ οὐκ ἔδωκεν αὐτῇ ἀπόκρισιν. Ἡ δὲ κατεβόα αὐτοῦ, λέγουσα· Ἄσπλαγχνε, ἐλέησόν με, ὅτι μονογενής μοι ἐστίν. Ὁ δὲ μηνύει αὐτῇ διά τινος· Ἄπελθε, ἀναχώρει τῶν ὧδε· ὁ Ποιμὴν τέκνα οὐκ ἐγέννησε. Καὶ ὁ ἄρχων μηνύει αὐτῷ· Κἂν λόγῳ μόνῳ κέλευσον, καὶ ἀπολύσω αὐτόν. Καὶ ὁ γέρων· Ἐξέτασον αὐτὸν κατὰ τοὺς νόμους καί, εἰ ἄξιός ἐστι θανάτου, θανέτω· εἰδʼ οὖν, ὡς βούλει ποίησον· καὶ ὁ ἄρχων ὑπερθαυμάσας, ἀπέλυσε τὸν παῖδα."
syMA.commemoration01.narration.p03 = "Ἠρώτησέ τις αὐτὸν λέγων· Ἐὰν ἴδω τὸ ἁμάρτημα τοῦ ἀδελφοῦ μου, σκεπάσω αὐτὸ καὶ περικαλύψω; Λέγει ὁ γέρων· Εἰ καλύψωμεν τοῦ ἀδελφοῦ τὸ πταῖσμα καὶ ὁ Θεὸς τὰ ἡμέτερα. Οὗτος ὁ μακάριος, πᾶσαν ἀρετὴν ἐξασκήσας, ὥς τε πάντας τοὺς ἐν Αἰγύπτῳ καὶ Θηβαΐδι γέροντας πατέρα τοῦτον ἔχειν καὶ ὑπʼ αὐτοῦ ῥυθίζεσθαι καὶ ἐκπαιδεύεσθαι, τελευτᾷ, γέρων ὢν καὶ πλήρης ἡμερῶν."

syMA.commemoration02.text = "Τῇ αὐτῇ ἡμέρᾳ μνήμη τοῦ Ὁσίου Πατρὸς ἡμῶν καὶ Ὁμολγητοῦ Λιβερίου Πάπα Ῥώμης."
syMA.commemoration02.couplet1.title = titles_gr_GR_cog.Stichoi
syMA.commemoration02.couplet1.verse1 = "Τὸν πλοῦτον ἀντλεῖν Λιβέριος νῦν ἔχει,"
syMA.commemoration02.couplet1.verse2 = "Ὃν οὐρανοῖς ἦν ἐμφρόνως θησαυρίσας."
syMA.commemoration02.narration.p01 = "Οὗτος ἦν ἐπὶ τῆς βασιλείας Κωνσταντίνου, ὃς τὸν μέγαν Ἀθανάσιον καὶ Παῦλον τὸν Ὁμολογητὴν συνέπραξε τοὺς οἰκείους θρόνους ἀπολαβεῖν. Διὰ ταῦτα Κωνστάντιος, μετὰ τὴν τελευτὴν Κώνσταντος τοῦ ἀδελφοῦ αὐτοῦ, μετεστείλατο αὐτὸν ἐκ Ῥώμης· καὶ ἐπιχειρήσας πείθειν αὐτὸν καὶ τῆς κοινωνίας Ἀθανασίου ἀπέχεσθαι καὶ τῇ καθαιρέσει αὐτοῦ ψηφίσασθαι, καὶ μὴ δυνηθείς, ἐξώρισεν αὐτὸν ἐν τῇ Θρᾴκῃ. Ἐν Ῥώμῃ δὲ γενόμενος ὁ βασιλεὺς καὶ παρὰ πάντων ἐκβιασθείς, ἐκέλευσε τὸν οἰκεῖον θρόνον ἀπολαβεῖν τὸν μακάριον Λιβέριον. Ἐν ᾧ γενόμενος, ἀνεπαύσατο ἐν Κυρίῳ, καλῶς καὶ θεαρέστως βιώσας."

syMA.commemoration03.text = "Τῇ αὐτῇ ἡμέρᾳ μνήμη τοῦ Ἁγίου Πατρὸς ἡμῶν Ὁσίου, Ἐπισκόπου Κουδρούβης."
syMA.commemoration03.couplet1.title = titles_gr_GR_cog.Stichoi
syMA.commemoration03.couplet1.verse1 = "Τὴν κλῆσιν εἰπὼν Ὅσιε τὴν σὴν μόνην,"
syMA.commemoration03.couplet1.verse2 = "Πληρῶ θανόντι ἔπαινόν σοι τὸ χρέος."
syMA.commemoration03.narration.p01 = "Οὗτος ὁ μακάριος, ἐν ἀσκήσει πρότερον διαπρέψας καὶ παντοίαις ἀρεταῖς κοσμηθείς, ἐπὶ τὸν θρόνον τῆς Ἐπισκοπῆς Κουδρούβης τῆς κατὰ τὴν Ἱσπανίαν προήχθη. Ζῆλον δὲ ὑπὲρ τῆς ὀρθοδόξου πίστεως ἔχων, ἐν τῇ μεγάλῃ καὶ πρώτῃ Συνόδῳ παρῆν, τὴν ἀρειανικὴν λύσσαν διελέγχων καὶ ἀποκρουόμενος· καὶ τὴν γενομένην κατὰ τὴν Σαρδικὴν αὐτὸς συνεκρότει καὶ τὰ πρῶτα τοῖς τότε συνελθοῦσιν ἐκέκτητο. Οὗτος, πολλῶν καὶ ἄλλων Ἐπισκόπων ὑπὸ Κωνσταντίου τῶν οἰκείων θρόνων ἀπελαυνομένων, διὰ τὸ μὴ καταψηφίζεσθαι τοῦ Μεγάλου Ἀθανασίου καθαίρεσιν, ἢ μᾶλλον εἰπεῖν, διὰ τὸ μὴ κοινωνεῖν τῇ Ἀρείου κακοδοξίᾳ, ἐν ἐξορίᾳ παρεπέμφθη, καὶ πολλὰ δυσχερῆ καρτερήσας, ἐν αὐτῇ τὸν βίον κατέλυσε."

syMA.commemoration04.text = "Τῇ αὐτῇ ἡμέρᾳ μνήμη τῆς ὑπὸ τοῦ ἁγίου Φιλίππου βαπτίσεως τοῦ Αἰθίοπος εὐνούχου."
syMA.commemoration04.couplet1.title = titles_gr_GR_cog.Stichoi
syMA.commemoration04.couplet1.verse1 = "Ἀνὴρ ἐλέγχει τὴν παροιμίαν Σπάδων·"
syMA.commemoration04.couplet1.verse2 = "Λευκαίνεται γάρ, καὶ πεφυκὼς Αἰθίοψ."

syMA.commemoration05.text = "Τῇ αὐτῇ ἡμέρᾳ ἡ ἁγία Ἀνθοῦσα ἡ νέα, τρίχινον ῥάκος ἐνδυθεῖσα καὶ εἰς φρέαρ ῥιφεῖσα, τελειοῦται."
syMA.commemoration05.couplet1.title = titles_gr_GR_cog.Stichoi
syMA.commemoration05.couplet1.verse1 = "Ὁ μανδύας σοι πῖλος, ἡ πόρπῃ πέτρα·"
syMA.commemoration05.couplet1.verse2 = "Μεθʼ ὧν ὑπῆλθες, Ἀνθοῦσα, βαθὺ φρέαρ."

syMA.commemoration06.text = "Τῇ αὐτῇ ἡμέρᾳ μνήμη τοῦ ἁγίου Μάρτυρος Φανουρίου τοῦ νεοφανοῦς."
syMA.commemoration06.couplet1.title = titles_gr_GR_cog.Stichoi
syMA.commemoration06.couplet1.verse1 = "Φανούριος φῶς πᾶσι πιστοῖς παρέχει,"
syMA.commemoration06.couplet1.verse2 = "Κἂν εἰς σκότος δʼ ἔκειτο τῆς γαίας μέγα."
syMA.commemoration06.single1 = "Εἰκάδι ἑβδομάτῃ Φανουρίου σηκὸς γῆθεν φάνθη."

alt1.syMA.commemoration01.text = "Τῇ ΚΖʹ τοῦ αὐτοῦ μηνός, μνήμη τοῦ ἁγίου Μάρτυρος Φανουρίου τοῦ νεοφανοῦς."
alt1.syMA.commemoration01.couplet1.title = syMA.commemoration06.couplet1.title
alt1.syMA.commemoration01.couplet1.verse1 = syMA.commemoration06.couplet1.verse1
alt1.syMA.commemoration01.couplet1.verse2 = syMA.commemoration06.couplet1.verse2
alt1.syMA.commemoration01.single1 = syMA.commemoration06.single1

syMA.lastline = "Ταῖς τῶν Ἁγίων σου πρεσβείαις, ὁ Θεός, ἐλέησον ἡμᾶς. Ἀμήν."

cl.syMA.commemoration01.text = "[saint/com 1]"

cl.syMA.commemoration02.text = "[saint/com 2]"

cl.syMA.commemoration03.text = "[saint/com 3]"

cl.syMA.commemoration04.text = "[saint/com 4]"

cl.syMA.commemoration05.text = "[saint/com 5]"

cl.syMA.commemoration06.text = "[saint/com list]"

